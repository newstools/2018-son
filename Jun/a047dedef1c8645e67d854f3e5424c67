HY HET haar gewurg en toe haar kop aanhoudend teen die muur van sy wendyhuis gekap ... en om seker te maak sy is dood, het hy haar met ’n frying pan geslaan. Dié skokonthullings staan volgens ’n betroubare bron in die confession wat Christopher “Boetie” Brown (25) aan die polisie gemaak het oor die dood van die sesjarige Stacey “Jamie” Adams. Brown, ’n vermeende 28’s-bendelid, is Stacey se ma, Sasha-Lee (24), se eks-berk. Brown het gister die eerste keer in ’n stampvol Mitchells Plain-landdroshof voor die streng landdros Cathy­ Steyn verskyn. Vermoor Hy staan tereg vir die moord op en rape van die pragtige poppie van De la Rey-straat in Eastridge. Son het gister berig dat Boetie ’n bekentenis afgelê het. Dit het nou aan die lig gekom dat Boetie die kind na bewering vermoor het net omdat hy ’n jaloerse berk was. Die bekentenis verduidelik hoe Boetie en Stacey se mammie Vrydag saam was. Sasha-Lee het Boetie winkel toe gestuur, maar toe hy terugkom, was sy nie daar nie. Hy het toe uitgevind Sasha-Lee is Delft toe, waar twee van haar eks-boyfriends ook woon. Jolgedagtes het toe glo by hom opgekom. Die Saterdagoggend het Stacey pap by Brown kom soek en hy het dit aan haar gegee. Sy is weer huis toe, maar ná ’n tyd het sy teruggegaan na Boetie toe en gevra waar haar mammie is. Dit het glo die beskuldigde opgewen omdat dit hom daaraan herinner het dat Sasha­-Lee weg was. Dis toe hy glo uitgehaak het. Luidens Boetie se bekentenis het hy eers die kleine Stacey verwurg totdat sy uitgepass het. Hy het toe glo haar kop teen die muur van die wendy geslaan en net om seker te maak sy is dood, het hy haar met ’n pan teen die kop geslaan. Boetie het toe “’n ondersoek” gedoen en bevind dat sy dood is. Die bekentenis verduidelik verder hoe hy die bloedspatsels op die moordtoneel skoongemaak en Stacey se lewelose liggaam op die rusbank neergelê het. Boetie se broer het toe daar aangekom. Hy het hom wysgemaak Stacey slaap en sy gaan daar oornag. Hy het toe glo die broer gestuur om drugs te gaan koop. In die tyd dat hy weg was, het Brown die gr. 1-meisie se lykie onder die kooi weggesteek. Volgens ’n ingeligte bron het Boetie deur die aand die gat vir Stacey se lyk gegrawe. Daar was nie mense nie, want verder in die pad af het die ding geruk by ’n 50ste birthday bash. “Hy het excited geraak terwyl hy haar lyk na die gat toe gedra het en het haar eers verkrag en toe begrawe,” sê die bron. Lyle Daniels (27), woordvoerder van Stacey se familie, het gister gesê hy kon sy emosies in die hof amper nie in bedwang hou nie. “Net om te dink, sy kon haarself nie teen hom defend nie. Wat maak dat jy so iets aan ’n kleine meisie doen? “Ek het gevoel ek kan oor die banke jump en hom ... hy’s ’n moordenaar.” 