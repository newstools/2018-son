GEORGE. – Die tonge is los nadat inwoners die cops met klippe gegooi het toe dié verdagte plekke wou raid. Lede van gemeenskapspolisiëringsforum en die South African National Civic Organ­isation het inwoners gemaan om nie die cops te vloek en hulle uit hul werk te hou wanneer hulle byvoorbeeld vermeende drug dealers se blyplekke wil raid nie. Dinsdag het inwoners die cops in Kokkewietstraat in Conville met bakstene gegooi en met stokke en grawe probeer verhinder om hul werk te doen. In die raids is beslag gelê op 23 halwe Mandrax-­tablette en 5 dagga-parcels. Die moerige skare het by ’n verdagte huis vergader. Toe twee mense, ’n man en vrou, agter in die polisie­vangwa gesit word, het oproeriges selfs die slot agter aan die vên gebreek. Die polisie het toe pepersproei gebruik om die skare effe te kalmeer. Verdien Desmond Flick, ’n lid van die buurtwag, sê: “Die polisie het die reg om hul pligte uit te voer. “Die polisie verdien nie om so verhinder te word om hul taak uit te voer nie.” Hy het bygevoeg drugs is ’n ernstige probleem in hul woonbuurt. Tog sê ’n inwoner wat verkies om anoniem te bly: “Nie almal in die straat was deel van die oproer om die cops te keer nie. Ek is bly die merchants is uitgerook. Mense kan mos nie so die reg in hul eie hande neem nie.” Lt.kol. Avril Kriga, ’n polisiewoordvoerder, het die gebeure bevestig en gesê ’n paar verdagtes is aangekeer.