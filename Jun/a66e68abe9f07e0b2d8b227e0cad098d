DIE Grens-Bulldogs streef na hul derde oorwinning in die Supersport Chal­lenge. Hulle en die SWD-Arende pak mekaar vandag 19:00 in die Buffalo City-stadion in Oos-Londen. Die Bulldogs het ’n bie­tjie meer waarvoor hulle moet speel as hul buurman, die OP, wat verlede week goed opgefoeter is deur die einste SWD. Die Bulldogs kan nog die derde plek in die groep steel as hulle SWD, wat tans derde is, oortuigend klop. Vir die Bulldogs wat met likwidasie geflankeer het voor die Challenge begin het, sal dit goed wees om die derde plek te kan verseker. Die span is: Xolela Payi, Siphosenkosi Nofemele, Lonwabo Ntleki, Somila Mantyoyi, Somila Jho, Aphiwe Stemele, Sinovuyo Nyoka, Onke Dubase, Billy Dutton (k), Lukhanyo Nomzanga, JC van Rensburg, Hendri Storm, Lwando Mabenga, Mihlali Mpafi, Blake Kyd. PLAASVERVANGERS: Maliviwe Simanga, Si­yamthanda Ngande, Athenkosi Khethani, Nkosikhona Nofuma, Bangi Kobese, Mihlali Ngcukana, Sibongile Novuka.