KAN Engeland se jong span sy vier agtereenvolgende nederlae in die Wêreldbeker beëindig wanneer hy Tunisië vandag in die Volgograd-arena aandurf? Daar word baie verwag van Engeland omdat hy die enigste span in Rusland is wat geheel en al uit plaaslike spelers bestaan. Ongelukkig is Engeland se laaste oorwinning in ’n Fifa Wêreldbeker-wedstryd net ’n verre herinnering. Min mense sal onthou dat die Engelse Slowenië agt jaar gelede in Suid-Afrika met 1-0 geklop het. Daar is ook nie een speler wat betrokke was in daardie wedstryd in Port Elizabeth in 2010 wat gekies is vir die Russiese skouspel nie. Sedert Gareth Southgate oorgeneem het, het die Three Lions ’n nuwe begin geniet met ’n klomp nuwe jong gesigte in die groep. Trouens, net vyf spelers, Gary Cahill, Phil Jones, Jordan Henderson, Raheem Sterling en Danny Welbeck, het vier jaar gelede na Brasilië gereis. Nietemin sal die Noord-Afrikaners ver van ’n maklike wedstryd wees. Tunisië het wel sy eie doelwit in die toernooi en het hom in onlangse vriendskaplike wedstryde as ’n moeilike en goed georganiseerde teenstander bewys. Ter voorbereiding vir Rusland 2018 het Tunisië ’n reeks vriendskaplike wedstryde teen die top-teenstanders gespeel. Dink Hy het eers teen Portugal ’n gelykop uitslag behaal en was skerp kompetisie vir Spanje, wat eers in die doodsnikke van die wedstryd ’n doel aangeteken het. Al die lede van die groep is fiks, insluitend sterre soos Wahbi Khazri en Ali Maaloul, en dit behoort die afrigterpersoneel te laat dink oor hoe om Engeland aan te vat. ’n Positiewe begin is van groot belang vir Engeland, wat in 2014 ná net twee wedstryde reeds op pad terug uit Brasilië was. Southgate se mans is gefokus, maar dalk ewe belangrik, ontspanne. Om in ’n goeie geestelike plek te wees, is van groot belang, volgens die verdediger Gary Cahill. Cahil sê in dié stadium van die kompetisie is dit 50% talent en 50% geestelike krag. Die jong span is vol vertroue en Southgate se enigste dilemma is wie in sy beginspan moet wees. Southgate moet kies tussen Everton se Jordan Pickford en Stoke City se Jack Butland in die doelhok. Verder moet hy besluit wie tussen die aanvallers moet begin. Tottenham Hotspur se doelskieter Harry Kane sal beslis begin, maar die vraag is wie hy tussen Manchester City se Raheem Sterling, Liecester City se Jamie Vardy of Arsenal se Danny Welbeck langs gaan kies. - Fifa.com