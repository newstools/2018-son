DAMVLAKKE in die Wes-Kaap het weer die afgelope week gestyg. Dit kom danksy goeie reën verlede week – veral in die opvanggebiede. Teen Maandag het die watervlakke in Kaapstad op 42,7% gestaan. Dis 4,6% meer as die vorige week. Inwoners se gemiddelde watergebruik verlede week was 527F per dag. Die Stad Kaapstad het inwoners bedank dat hulle aanhou water bespaar en mense daaraan herinner dat waterbeperkings steeds geld. Die doel is om daaglikse gebruik tot ’n gemiddeld van 450F af te bring. Volgens die Wes-Kaapse departement van water en sanitasie het die provinsie se gemiddelde damvlak teen Maandag tot 36,3% gestyg, in vergelyking met verlede week se 31,5%. Die departement het gewaarsku die droogte is nog lank nie verby nie en gesê die damvlakke is steeds redelik laag. Nog reën word vir vandeesweek voorspel.