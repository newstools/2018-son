DIE legendariese Liverpool-speler Steven Gerrard het sy nr. 8-trui aan hul nuutste aanwins, Naby Keita, oorhandig. Die Guinee-kaptein beoog om die loopbaan van Gerrard na te volg nadat die oudkaptein van Liverpool hom die ikoniese trui oorhandig het op sy onthulling by die Premierliga-span. Keita (23) het sy verwagte skuif na Liverpool voltooi nadat ’n ooreenkoms verlede Augustus met RB Leipzig beklink is. Die woelige speler sal die leemte vul wat Emre Can laat nadat hy die klub verlaat het. By sy inlywing in Merseyside het Keita gesê dit is ’n ongelooflike dag vir hom. “Gerrard het my die nr. 8-trui gegee. Dit is ’n verrassing en ek het dit nie verwag nie. “Toe hy inkom, het ek na hom gekyk en gesê: ‘Wow’ omdat hy legendaries is. Hy is iemand wat altyd respek getoon het. “Hy het alles op die spel gesit vir die klub. “As iemand soos hy sy T-hemp-nommer vir jou gee, is dit nie om mee rond te speel nie.” Hy het erken hy kan nie wag om met Jürgen Klopp, afrigter van Liverpool, te begin werk nie. “Ek sien regtig uit daarna om met hom te werk. Maar dit hang af van my en of ek die moed het om my kans te neem,” het Keita gesê. – AFP