DIE rumours vlieg rond dat Priyanka Chopra (35) en Nick Jonas (25) ’n couple is. Die twee flirt hoeka te lekker op Instagram met mekaar. Volgens Channel24 is die aktrise en die sanger sedert die laaste naweek in Mei besig om die stories ál meer vleis om die been te gee. Die twee doen ook nie juis iets om die geskinder vals te bewys nie. Dit het natuurlik veral gegons toe Nick kommentaar lewer op een van Priyanka se foto’s op Instagram. Die ster van Quantico het self ook ietsie te sê gehad oor een van Nick se online video’s. Die spiertier is tans in Australië en het ’n video gedeel van hom by ’n koalabeertjie in ’n boom. Priyanka kon nie stilbly nie en wou weet wie van Nick of die beertjie die cuteste is.