SÓ NABY maar tog ook só ver. Gelukkig is die drie punte wat die Boland-Kavaliers in die gelykop stryd teen die Westelike Provinsie gekry het, sagte vertroosting vir die uitslag. Die Bolanders het Saterdag met ’n skitterende vertoning in die SuperSport Chal­lenge-wedstryd op Esselenpark in Worcester die louere met 24 elk met die WP gedeel. Maar dit het die Streeptruie in die doodsnikke ’n drie deur die losvoorspeler Juarno Augustus gekos om die gelykop uitslag te kon bewerkstellig nadat hy rustyd met 7-24 agter was. Dit was Augustus se eerste wedstryd nadat hy van ’n langtermyn-besering teruggekom het. Hy het ’n uitstekend wedstryd beleef. Hy het twee van sy span se drieë gedruk terwyl ’n derde poging van hom nie toegeken is nie. Balbesit Die span van Randall Modiba (afrigter) het die Kapenaars voorlangs aangevat – ’n sterk punt van die span van John Dobson (breier) – en met vlieënde vaandels oorheers. Die Kavaliers het veral in die tweede helfte ’n reuse-aanslag van die besoekers afgeweer deur goed te verdedig, asook om balbesit voorlangs te hou. Die Bolandse slot Marlyn Williams het die lynstane oorheers. Dit was duidelik dat hulle hul huiswerk gedoen om die WP se haker, Scarra Ntubeni, se ingooie te neutraliseer. BOLAND-KAVALIERS – drieë: Elgar Watts, Sergio Torrens (2), Charles­ Mayeza; doelskoppe: Watts (2). WESTELIKE PROVINSIE – drieë: Dan Du Plessis, Edwill van der Merwe, Juarno Augustus (2); doelskoppe: Joshua Stander (2).  )  DIE SWD-Arende het die Grens-Bulldogs met 24-17 in Oos-Londen geklop. 