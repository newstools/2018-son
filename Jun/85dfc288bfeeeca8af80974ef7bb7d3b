DIE pragtige aktrise Priyanka Chopra date glo die sanger Nick Jonas. Terloops, haar spioenasiedrama, Quantico, is so pas deur ABC gekanselleer. Us Weekly verneem glo by ’n bron die tweetjies bou aan ’n splinternuwe verhouding. “Dis ’n goeie match. Hulle vind mekaar interessant.” Volgens die verslag was die couple op Gedenkdag (’n moerse event in Yankland) saam en het die Beauty and the Beast-konsert in die Hollywood Bowl saam gaan kyk. Nog ’n bron het aan People Magazine gesê die twee flirt lekker en hang saam uit, maar die ding is baie casual. Die twee is laas jaar op die Met Gala die eerste keer saam gesien en toe ontplof die internet met rumours oor die 25-jarige aktrise en die sanger wat met ’n dekade haar junior is. In ’n onderhoud met Jimmy Kimmel het Priyanka gesê hulle het by dieselfde tafel gesit en mekaar reeds geken. En toe Nick haar vra of sy saam met hom wil uitgaan, het sy gesê ja wat. Nick het ’n ellelange lys van vroue agter die rug met bekende name soos Miley Cyrus, Selena Gomez, Gigi Hadid, Kendall Jenner en Rita Ora. Dalk moet Priyanka maar pasop?