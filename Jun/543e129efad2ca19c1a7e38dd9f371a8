DIE polisie in Macassar soek na die naasbestaandes van ses mense wat Saterdagoggend in die vroeë oggendure in ’n motorongeluk gesterf het. Volgens die polisie het die oorledenes in ’n Volkswagen Golf 5 gery en was op pad na Khayelitsha toe die ongeluk omstreeks 01:30 plaasvind. Daar word vermoed dat die oorledenes vanaf Nomzamo uit die Strand gekom het. Al ses die oorledenes is op die toneel dood. Hulle het ’n boom getref en teen die grensmuur van ’n huis langs die N2 te lande gekom. Onder die oorledenes was twee vroue en vier mans. Na verneem word, is twee van die oorledenes reeds uitgeken, maar daar word nog gesoek na die vier ander se familielede. Die registrasienommer van die motor is CEY 41638. Mense met inligting kan sers. Mari Baron by 021 857 7100 bel.