SES mense het gister in die vroeë oggendure in ’n noodlot­tige motorongeluk naby Macassar omgekom. Kenny Africa, Wes-Kaapse verkeershoof, sê die motor het gister omstreeks 01:30 naby die Shell Ultra City op die N2-snelweg gerol. Die mense het in Kaapstad se rigting gery. Africa sê dit lyk asof die bestuurder van die Volkswagen Golf beheer verloor het, wat die motor laat rol het. Hy voeg by al ses insittendes, vier mans en twee vroue, het in die gru-ongeluk omgekom.