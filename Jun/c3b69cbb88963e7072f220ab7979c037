HIERDIE hunk is net so lekker soos Belgiese sjokolade. Dames, ek stel julle voor aan die aantreklike Nacer Chadli. Hy sal môreaand vir sy land, België, teen die gevaarlike Engelse in die Sokkerwêreldbeker uitdraf. Hy speel ook vir die sokkerklub West Bromwich Albion. Dié lekkerlyf bewandel nou al 28 jaar die aarde en sover ek kon agterkom, is daar nie ’n dame aan sy sy nie. Ek het op Instagram gesien hy het ’n pragtige donkerkop- dogtertjie, Sarah, en hy is een van die min sokkerspelers wat nie ’n tatoe op sy hemelse lyf het nie.