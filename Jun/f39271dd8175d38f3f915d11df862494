CHRISSY Teigen was baie besig om te sorg vir haar baba sedert die geboorte in Mei. Nou het die model ’n foto van haar en haar man, John Legend, se pragtige baba op Instagram gepost. Die 32-jarige model het klein Miles aan haar 17.7 miljoen followers bekend gestel. Volgens Daily Mail is Miles drie weke vroeg gebore, maar heel gesond. Sy skryf: “Dit was vandag die oorspronklike dag dat jy gebore sou word. Ons het nog net gepraat oor hoe cool jy is. “Jy wou toe seker sien waaroor die fuss gaan en jy is drie weke voor die tyd hier. Ons het jou getrick. Ons is boring, maar lief vir jou!” Chrissy en John het bevestig Miles Theodore Stephens is op 16 Mei gebore. Hulle is in 2013 getroud en het nog ’n meisiekind, Luna.