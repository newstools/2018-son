JASON Rohde se regspan het die staat daarvan beskuldig dat hy “karaktermoord­” pleeg op die patoloog dr. Reggie Perumal. Die staatsaanklaer, Louis van Niekerk, het gister in die Kaapse hooggeregshof sake genoem waar Perumal getuig het waar sy opinie niks werd was nie. Rohde word daarvan aangekla dat hy sy vrou, Susan, op 24 Julie op die Spier-landgoed vermoor het. Van Niekerk het onder kruisondervraging gefokus op sake waar Perumal getuig het. Dit sluit in waar forensiese getuienis gelewer is in sake van die vermoorde Solomon Mujuru, man van die voormalige visepresident van Zimbabwe, en die oudkrieketspeler Tertius Bosch. Hy het gesê Perumal se getuienis in die hof in daai sake is nooit gebruik nie. Hy het gesê dis interessant om te hoor van dié sake, maar dat dit niks van die kwaliteit van Perumal se getuienis sê nie. Graham van der Spuy, Rohde se lawyer, het beswaar aangeteken. Regter Gayaat Salie-Hlophe het gesê sy beskou dit nie as karaktermoord nie. – News24