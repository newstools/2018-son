WêRELDSOKKER en veral Real­ Madrid loop steeds rond en probeer sin maak oor waarom die klub se afrigter, Zine­dine Zidane, skielik bedank het. Dit volg nadat Zizou, soos hy bekend staan, die geskiedenisboeke met Real herskryf het. Hy het die eerste bestuurder geword wat die gesogte Champions League-titel drie keer agtereenvolgens kon wen nadat sy span Liverpool laas maand met 3-1 in die eindstryd in Kiëf geklop het. Daar word hewig bespiegel die 45-jarige Zidane het die vertroue van sy sterspelers soos Cristiano Ronaldo en Gareth Bale verloor. Dit was ook duidelik ná Los Blancos, soos Real bekend staan, se oorwinning oor die Reds. Pleks daarvan om Real se geskiedkundige prestasie met Zidane en die res van die span te vier, het spelers soos Ronaldo en Bale verkies om oor hul toekomsplanne te praat. Daar word ook met valkoë gekyk om te sien of Didier Deschamps, Zizou se landgenoot en oud-Juventus-spanmaat, Frankryk in vanjaar se Wêreldbekertoernooi in Rusland na sukses kan lei. Indien nié, is Zizou beslis die perfekte­ kandidaat.