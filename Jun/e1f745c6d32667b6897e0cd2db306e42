DAAR is sprake dat Chelsea binne die volgende paar dae vir Antonio Conte met Luis Enrique kan vervang. Onderhandelings met Napoli om Maurizio Sarri het platgeval. Hy is reeds deur Carlo Ancelotti vervang en is tans sonder werk. Aurelio De Laurentiis, die Serie A-klubpresident, sê egter hy sal redelik wees met sy prys indien Chelsea beplan om die 59-jarige Sarri in diens te neem. Sarri het nog nie sy eis teen Napoli laat vaar nie. Hy eis €8 miljoen (sowat R118,5 miljoen) van sy vorige klub omdat dié hom van sy kontrak verlos het. “Indien enige klub oor hom wil onderhandel, sal ek redelik in my ‘verkoopsprys’ wees,” het die president gesê. De Laurentiis sê hy hou geengrudges teen Sarri nie en sal hom altyd dankbaar wees vir sy bydrae. “Ek was nog altyd beskaafd teenoor hom en het hom altyd ondersteun.” De Laurentiis is duidelik kwaad vir Sarri, wat in ’n onderhoud gesê het hy is nie seker of hy aanbly nie. Dít het gevolg terwyl sy kontrak nog twee jaar moes loop, het die president hom briesend uitgelaat. “Maurizio het my nou nog nie geantwoord of hy wil bly of nie. “As jy die deur in my gesig toemaak, sal ek uit jou pad bly sodat jy jou werk kan doen, maar net tot op ’n sekere punt,” voeg De Laurentiis knorrig by. – metro-co.uk