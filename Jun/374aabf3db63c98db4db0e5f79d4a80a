NUWELAND-rugbystadion bied Saterdag dalk sy laaste Springbokwedstryd aan, maar volgens ‘n Walliese mediahuis bly die tuiste van Kaapstad rugby een van die beste venues om rugby te kyk.Anthony Woolford, joernalis vir WalesOnline [23 Best rugby stadiums world], het in 2016 geskryf dat Nuweland  een van rugby se Top 23 stadions is waar aanhangers van dié sport hul rugby kan gaan kyk. Die Kaapse stadion is volgens Woolford se artikel 7de op die lys met Pertoria se Loftus Versfeld vyfde en Johannesburg se Ellispark in die derde plek. In die skaduwee van Tafelberg is Nuweland se grootste voordeel die omliggende beeldskoonheid en skep de atmosfeer van ‘n drukkoker (cauldron), het Woolford geskryf. Woolford onthou ook die Nuweland-stadion vir die dag toe All Black-vleuel Johan Lomu die Engelse span aan flared gehardloop het in ‘n halfeindstryd van die Wêreldbekertoernooi. Maar dit blyk of eerskomende naweek die laaste herinnering van toetsrugby geskep sal word, met toekomstige toetse wat in die Kaapstad-stadion aangebied sal word. Luidens berigte gaan die Westelike Provinsie en Stormers ook toekomstiglik hul wedstryde hier sal speel. Woolford se Top 23 is: Yarrow Stadium (New Plymouth), Hong Kong Stadium, Kingsholm (Gloucester), Kingspan (Belfast), Felix Mayol (Toulon), Aviva Stadum (Dublin), Twickenham (Londen), ANZ Stadium (Sydney), Parc des Sports (Clermont), Wlford Road (Leicester), Stade de France (Parys), Murrayfield (Edinburgh), Stade Aim Giral (Perpignan), Thomond Park (Limerick), Allianz (Sydney), Velez Sarsfield (Buenos Aires), Nuweland (Kaapstad), Etihad Stadium (Melbourne), Loftus Versfeld (Pretoria), Suncorp (Brisbane), Ellispark (Johannesburg), Eden Park (Auckland), Millenium Stadium (Cardiff). 