’N MAN wat daarvan aangekla word dat hy sy vrou opgekap en die liggaamsdele in Khayelitsha gedump het, gaan lank wag vir ’n psigiatriese evaluering. Só het die Wes-Kaapse hooggeregshof Vrydag gehoor. Goodman Nobade was voor vir ’n voorverhoor-sitting. Hy staan tereg vir moord, aanranding met die doel om ernstig te beseer en dwars­boming van die gereg. Agnes Msiza, sy vrou ingevolge die gewoontereg, is na bewering mishandel voordat sy grusaam vermoor is. Regter Mark Sher het die saak tot 12 Oktober uitgestel om tyd te gee vir die evaluering “wanneer Valkenberg reg is om jou te sien”. – News24