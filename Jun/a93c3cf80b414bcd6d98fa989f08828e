SENEGAL, Afrika se laaste hoop in die Wêreldbekertoernooi in Rusland, se drome het gister in die Samara Arena aan’t skerwe gespat – en dít op ’n tegniese punt. Dié Lions of Teranga, soos hulle genoem word, het met 0-1 teen Columbia vasgeval nadat Yerry Mina in die tweede helfte sukses behaal het met ’n vurige kopskoot van binne die doelgebied. Japan, met dieselfde aantal punte as Senegal in hul groep, dring nou deur aangesien die Asiërs minder geel kaarte in hul drie wedstryde ontvang het as Senegal. Dit is ondanks die feit dat Japan op sy beurt met 0-1 vasgeval het teen Pole in die groep se ander wedstryd gister. Senegal het 16 jaar gelede sy verskyning by die skouspel gemaak en was bitter ongelukkig om nie tot die uitkloprondes deur te dring nie. Hersien Columbia en Japan is die twee spanne van groep F wat hul plekke nou in die ronde van die laaste 16 spanne verseker het as onderskeidelik groep- en naaswenner. Dit is beslis vir Senegal ’n bitter pil. Dalk moet die reëls hersien word.