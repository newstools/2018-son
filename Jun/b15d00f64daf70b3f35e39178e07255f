DIS toe nie net Suid-Afrikaners wat moerse trots is op die nuwe Springbokkaptein ná hul indrukwekkende comeback-sege Saterdag oor Engeland nie. Siya Kolisi het nou selfs ’n nod oor die waters van ’n baie mooi Engelsvrou gekry. Ek lees op Channel24 Naomi Campbell (48) het Bok-ondersteuners se harte sommer warm laat klop oor sy Siya op sosiale media prys. Dié veteraan-supermodel, wat nogal ’n Brit is, het ’n foto van Siya met haar followers op Instagram gedeel. En die dame het boonop “#BlackExcellence” en “#Greatness” bygevoeg. A, dankie vir die pluimpie, Naomi­. Sy het bygevoeg dat Siya in die eerste toets teen Engeland op Ellispark “die eerste swart kaptein was in die 127-jarige geskiedenis van Springbokrugby”. Nou hoop ons die Bokke looi die Engelse en beklink sommer die toetsreeks Saterdag met die tweede toets in Bloemfontein.