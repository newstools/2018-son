TWEE verdagtes sal dié week hof loop nadat hulle onderskeidelik in Zwelitsha en Brown’s Farm aangekeer is. Een verdagte (33) is gearresteer nadat hy na bewering ’n vrou beroof het net nadat sy Maandag 01:00 met vervoer van haar werk af gedrop is. Toe sy by haar huis ingaan, het hy glo die deur oopgedwing en haar met ’n gun gedreig. Hy’t waardevolle items uit die huis gegryp en weggevlug. Die tweede verdagte (25) is gearresteer nadat iemand Donderdag gesien het hoe hy en ’n medepligtige ’n voertuig in Brown’s Farm strip. Die ander ou kon wegkom. Die duo verskyn binnekort in die Athlone-landdroshof op klagte van huisroof en die besit van ’n gesteelde voertuig.