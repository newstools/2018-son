DANIEL Ricciardo (Red Bull) van Australië is nou so hoog in aanvraag dat ’n aanbod van $20 miljoen (sowat R272 miljoen) per jaar deur McLaren byna niemand verbaas nie. Luidens berigte is dit drie keer sy huidige verdienste by die Red Bull-span. Volgens Helmut Marko van Red Bull kom McLaren week ná week met ’n groter aanbod op die tafel. Ricciardo (28) is aan die einde van die huidige seisoen “werkloos”. Sy naam word al weke in die gange van die McLaren-span genoem. As dié wenner van die Mo­naco Grand Prix McLaren se aanbod aanvaar, is hy wat salaris betref, steeds in die ska­du van Sebastian Vettel en Lewis Hamilton, wat $60 miljoen (R816 miljoen) en $50 miljoen (R680 miljoen) kry. – Wheels24