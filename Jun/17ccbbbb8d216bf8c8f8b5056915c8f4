GRANT-ONTVANGERS wat nog hul ou Sassa-kaarte gebruik, kan hul kaart dié naweek vir ’n nuwe een omruil, lui ’n verklaring van die Suid-Afrikaanse Poskantoor (Sapo). Sapo het Vrydag gesê teen 30 September sal die ou Sassa-kaart uitgefaseer wees. Hy voeg by meer as 70 aangewese kaartruilplekke sou gister en vandag regdeur die land daarmee help. Lindiwe Kwele van Sapo sê: “Ons het hulpbronne landswyd ontplooi om te verseker soveel moontlik mense kry die nuwe Sassa-kaart voor die einde van Augustus. Mense moet dit dus nie tot op die nippertjie los om hul kaart om te ruil nie.” – News24