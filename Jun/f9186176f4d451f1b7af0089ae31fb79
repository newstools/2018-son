DIE Kardashians is nou maar eenmaal lief vir hul berks met groot balle. Page Six berig die 22-jarige Kendall Jenner en Ben Simmons, die 21-jarige NBA-speler van die Philadelphia 76ers, date nou. ’n Ingeligte bron verklap dat die jong model en die basketbal­speler al ’n paar weke danig is met mekaar. Nóg ’n bron sê die twee was laas week op ’n lunch date in die Beverly Hills Hotel en ’n ander een verklap die twee het ook saam met ’n paar vriende by ’n restaurant in Manhattan uitgehang. Kendall was nog laas uit saam met Blake Griffin, ook ’n basketbal-ou. Dié tweetjies het mekaar mos so twee maande gelede in Kalifornië by die Coachella-musiekfees soos gif probeer vermy. Anders as haar sussies probeer Kendall haar persoon­like lewe privaat hou. Daar was voorheen ook gerugte dat sy die rapper ASAP Rocky ga-date het.