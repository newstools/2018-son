DURBAN. – Sewe etniese swart spelers in SA se beginspan bring ’n nuwe dinamika na die Bokke. Só sê Eddie Jones, afrigter van Engeland, oor môre se eerste toets teen Engeland op Ellispark in Johannesburg. Jones sê: “Die Bokke word die eerste keer in die geskiedenis deur ’n swart kaptein, Siya Kolisi, aangevoer. Dit bring heeltemal ’n nuwe dinamika. Toetsbuigings “Dis ’n nuwe era en die hele land gaan hulle nou ondersteun. Dit maak sake moeilik vir ons.” Dis ook die eerste keer dat die Bokke se voorry uit drie swart spelers bestaan. Beast Mtawarira (loskopstut), Bongi Mbonambi (haker) en Trevor Nyakane (vaskopstut) gaan die Bokke se aanslag in die skrums lei. Aphiwe Dyantyi en S’bu Nkosi maak ook hul toetsbuigings op die vleuels, met Lukhanyo Am op buitesenter.