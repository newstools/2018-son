ROB Kardashian hoop nie sy baby momma is swanger van haar katelknapie nie. Daar is gerugte dat Blac Chyna ’n broodjie in die oondjie het en haar baby daddy is glo nie te hêppie daaroor nie. Dit lyk asof Chyna (30) se 18-jarige rapper-berk YBN Almighty­ Jay weet hoe om sy wortel te begrawe. Die ma van twee het die naweek in ’n ligpienk bodycon-rok na haar seun, King Cairo (5), se graduation gegaan en dit het gelyk asof sy ’n bababoepie het. Maar haar dogtertjie, Dream, se dêrra – dis nou ou Rob – sê hy gaan nie dié bloedjie ook onderhou nie. Bet.com berig ’n bron na aan die Robster pak uit: “Rob weet hy is nie die pa nie en hy is regtig klaar met haar. Hy is kwaad omdat hy voel Chyna play hom. “Hy het heeltyd baklei dat sy weer op E! (die netwerk) moet verskyn, dat Chyna en Kris weer op goeie voet met mekaar kan wees en hulle kan ophou baklei. “Hy het haar selfs geld gegee vir Dream en King se onthalwe. Hy hoop nie sy is swanger nie.” Ek sal eerlikwaar glad nie verbaas wees as sy swanger is nie, want sy sal pretty much enigiets doen vir aandag.