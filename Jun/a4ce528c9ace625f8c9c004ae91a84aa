WETENSKAPLIKES het 15 nuwe spesies in die Karoo ontdek. Dit wissel van ’n wurm tot ’n nuwe soort reptiel. Domitilla Raimondo, hoofondersoeker van die Karoo BioGaps-projek, sê: “Is dit nie wonderlik hoe wetenskaplikes in dié moderne tyd steeds nuwe spesies ontdek nie?” Die spesies sluit twee sker­pioene, ’n reptiel, twee kamspinnekoppe en ’n plant in. “Die vondste is opwindend,” sê Carol Poole van die SA Nasionale Biodiversiteitsinstituut. Kenners het die Karoo begin ondersoek toe daar sprake van skaliegas-ontginning was. Die Karoo BioGaps-projek is ’n konsortium van 20 instansies wat gapings in ons kennis van die Karoo wil help aanvul. – businessinsider.co.za