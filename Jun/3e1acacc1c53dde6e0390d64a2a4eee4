JY MOENIE Jazz on Bree volgende Vrydagaand misloop nie. Dís ’n inisiatief van Esra Overberg, wat die kurator van die Youngblood-kuns­galery in Breestraat in die Kaapse middestad is. Dis ook waar die jazz aangebied sal word. Dit is deel van die Youth in Jazz-reeks. Esra sê: “Dis Jeugmaand. So, ons vermaak ons jeug met jazz.” Die jeugorkes is die talentvolle Jazz Yard Academy van Bonteheuwel onder leiding van Chris Petersen. Dié jongklomp het al op vername verhoë opgetree soos dié van die Kunstekaap, Afda Theatre, Nassau Theatre­, die Baxter-teater, Oude Libertas-amfiteater en Jazzathon. Geniet Hulle was onlangs ook in Swede, waar hulle opgetree het op die World Children’s Prize (WCP)-seremonie. So, kom geniet lekker local jazz. Die program begin 19:30 en toegang is R100 as jy bespreek by Quicket, maar R150 by die deur.