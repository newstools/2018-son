DIE polisie het Donderdag twee verdagtes (33 en 35) in verband met huisroof in Medowlaan, Houtbaai, gearresteer. Houtbaai se buurtwag het WhatsApp-groepe gevra om uit te kyk vir ’n silwergrys Audi A4 met vyf gewapende insittendes. Die kar is in Oranjezicht, Kaapstad, gewaar. Toe die verdagtes die cops sien, het hulle gestop en te voet gevlug. Twee is gevang en ’n onge­lisensieerde 9 mm-pistool sonder reeksnommer en sewe patrone is gekonfiskeer. Kapt. FC van Wyk, polisiewoordvoerder, sê die motor is vroeër dié maand in Belhar gesteel. Die nommerplaat is ook gekloon. Die verdagtes bly tot hul hofverskyning in aanhouding. Die polisie sal borgtog teenstaan.