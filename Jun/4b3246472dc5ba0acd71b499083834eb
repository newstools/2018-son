NÓG ’n show wat jy die naweek nie moet misloop nie, is die teaterstuk Satin to Sequins – More Than a Minstrel. Jy moet by nou al weet alles waaraan die begaafde Kaapse musikant en vervaardiger Alistair Izobell sy hand slaan, verander in goud. Hy is die vervaardiger van hierdie teaterstuk. Mr Biggs en The Wood­stock Darlings het gehore laat lekkerkry met die eerste aflewering van Satin to Sequins in 2012. En hierdie keer spog die span met ’n vernuwe version van die musiekproduksie. Hulle wil die menslikheid van die minstrels beklemtoon, want ’n minstrel is nie net die ou in ’n satin suit nie. Hy betaal belasting, hy huil en hy sukkel ook met die fyn line tussen liefde en lojaliteit. Jy kan jou regmaak vir ’n snaakse, opvoedkundige en feestelike produksie wat in Engels en Afrikaans perform word. Hierdie show is van eergister tot 14 Julie in die Concert Hall by die Baxter-teater op die planke en kaartjies kos R150 elk.