LILO is eens en vir altyd klaar met die paartie-lewe en sy wil nie hê mense moet meer daaroor praat nie. Dis wat Lindsay Lohan (31) gesê het aan The New York Times­, teenoor wie sy haar hart oopgemaak het. Lindsay sê sy hoop die publiek se siening van haar sal verander, veral noudat sy ’n heel ander rigting ingeslaan het. Dié aktrise van Mean Girls pak uit: “Ek is deesdae betrokke by besigheid, maar ek is nie in Amerika nie. So, niemand weet daarvan nie, wat nogal lekker is vir my. Nou kan ek eintlik fokus op die resultate van dinge.” Lindsay vra dat almal haar verlede nou asseblief, wel, in die verlede moet laat. Sy sê: “Ek is ’n normale, gawe mens. Ek het nie slegte bedoelings nie. En my verlede moet in die verlede bly. “Mense moet dit net daar laat en dit nie elke keer ophaal nie. Dis verby. Dis dood. En dís die belangrikste vir my.” Oukei, Lilo, ons sal try, maar moet asseblief net nie relapse nie, nè.