MOENIE dink noudat AKA en Bonang Matheba uitmekaar is, gaan sy baby mama hom terugvat nie. DJ Zinhle en AKA se fans wil baie graag hê hulle moet weer opmaak, maar sy sê sy geniet die single lewe te veel en dat hul fokus nou is om goeie ouers vir hul dogtertjie, Kairo (2), te wees. Die DJ sê sy waardeer dit dat die rapper ’n goeie en ondersteunende pa vir hul dogtertjie probeer wees. Sy het aan Sowetan gesê die co-parenting tussen hulle loop op goed geoliede wiele. Sy vertel: “Ons verskil van mekaar. “Hy is strenger as ek en ek dink Kairo geniet die dynamics daarvan. Goeie co-parenting spruit uit ’n goeie verhouding en dit gaan daaroor om jou verskille eenkant toe te skuif en op jou kind te fokus.” Zinhle meen ’n verhouding is te stresvol vir haar. “Ek dink ons fokus te veel op verhoudings. Dit is erger vir my omdat ek die soort mens is wat nooit single is nie en ek voel bederf deur net my eie lewe te lei. “Ek kan wakker skrik en blomme teen my muur plak as ek so voel. Ek kan wakker word en kliphard musiek luister. “Ek geniet hierdie tyd alleen. Ek voel dit is te stresvol om in ’n verhouding te wees.” Ek is bly Zinhle dink nie eens daaraan om AKA terug te vat nie, want hy het haar en sy kind mos gelos vir Bonang ...