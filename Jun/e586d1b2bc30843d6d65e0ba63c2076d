NIE eens Robert de Niro se f-bomb kan die orange president tot stilte skok nie. Terwyl pres. Donald Trump van Amerika Dinsdag met die diktator van Noord-Korea, Kim Jong-un, kernplanne beraam het, het die veteraan-akteur hom op stage­ by die Tony Awards uitgevloek. Die bekroonde ster van onder meer Raging Bull moes die performer Bruce Springsteen by die toekennings voorstel. En sonder enige inleiding het die 74-jarige akteur weggeval met: “Ek gaan net een ding sê: F*k Trump”. Hoewel die gehoor hom luid toegejuig het nadat hy die f-bomb laat val het, moes die TV-netwerk CBS dit sensor vir die byna 6 miljoen kykers wat ingeskakel het om na die awards-aand te kyk. En wat twiet Trump toe in reaksie hierop? “Robert de Niro is ’n individu met ’n baie lae IK. Hy het heeltemal te veel houe teen die kop weg van regte boksers. “Ek het hom gisteraand dopgehou en ek glo waarlik hy is dalk dik gemoer.”