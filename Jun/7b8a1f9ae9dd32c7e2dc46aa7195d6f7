PRES. Cyril Ramaphosa het Donderdag by emeritus-aartsbiskop Desmond Tutu in Hermanus gaan kuier en verskoning gevra oor ANC-besluite van vroeër. Ramaphosa het gesê die ANC het Tutu in daardie tyd vertroue in die land se leierskap laat verloor. Tutu het in 2011 gesê hy sal saam met Suid-Afrikaners vir die ondergang van die ANC bid, nes hulle vir die val van die apartheidsregering gebid het. Dit het gekom nadat die ANC geweier het om aan sy ou vriend die Dalai Lama ’n visum toe te staan om Tutu se verjaardagvieringe by te woon. – News24