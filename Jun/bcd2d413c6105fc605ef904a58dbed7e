AMAL Clooney (40) het net goeie woorde vir haar man. George Clooney (57) was in trane ná sy vrou se speech toe hy laas week in Hollywood met ’n Life Achievement Award van die American Film Institute vereer is. Amal, ’n menseregte­prokureur, het eers gesê sy is maar skamerig wanneer dit by praat kom, maar verklap dis makliker om oor haar man te praat. Sy het eers ’n paar goedjies oor haar man gedeel. “Eerstens, hy is ’n heer. Hy is ’n heer in elke sin van die woord ... Hy veg altyd vir die mees weerloses.” En toe vertel sy hoe hulle tweetjies mekaar ontmoet en hul verhouding gespin het. “Ek het George ontmoet toe ek 35 was en nogal gewoond geraak het aan die idee dat ek ’n oujongnooi gaan word. Toe ontmoet ons mekaar en begin uithang in my woonstel in Londen. “Bitter gou het ek besef dit maak nie saak wat gebeur nie, ek wil nooit weer by enige iemand anders wees nie. “Ek is so trots op jou, my lief. Geluk met dié groot prestasie.” Toe sy opkyk, was haar baby daddy in trane.