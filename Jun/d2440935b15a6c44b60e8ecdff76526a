GEORGE. – Drie mans het ’n vrou gister langs die spoorlyn in Rosemoor verkrag. Die vrou (26) beweer sy het in die straat gestap op pad huis toe toe die drie mans haar genader het. Die slagoffer sê sy is met messe gedreig en by bosse in gesleep waar die bose lafaards haar om die beurt verkrag het. Donker Inwoners in die omgewing is baie ontsteld daaroor. Hulle raai vroue aan om sover moontlik nie alleen in die gebied te stap nie. ’n Inwoner wat naby die toneel woon, Dorcas Cloete, sê: “Die betrokke gebied is baie donker. “Ek is altyd agterdogtig oor die tipes wat pal daar rondhang. Hulle val mense aan wat laat van die werk af kom.” ’n Woordvoerder van die Conville-polisie, lt.kol. Avril Kriga, het bevestig dat ’n verkragting ondersoek word.