NÁ VIER termyne gaan ’n Pirenese berghond nou uittree as die burgemeester van ’n dorp in die Amerikaanse deelstaat Minnesota. Duke is vier jaar gelede die eerste keer tot seremoniële burgemeester van die dorp Cormorant verkies nadat mense sy naam op die kieserslys ingevul het. Hy is vir drie termyne herkies. Dave Rick, Duke se eienaar, voel egter dit is nou tyd dat die 13-jarige hond die leisels neerlê. ’n Optog om van die blaffende burgemeester afskeid te neem, word vir Augustus beplan. – UPI