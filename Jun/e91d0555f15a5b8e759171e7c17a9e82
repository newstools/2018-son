WANNEER queen Elizabeth (92) lepel in die dak steek, sal Kate Middleton haar skoonma, prinses Diana, se titel kry. Prins William het Kate in 2011 mos sy vrou gemaak en sedertien beklee hulle die titels hertog en hertogin van Cambridge. Maar dit sal gou-gou verander as die queen sterf. As die queen sterf, sal haar seun prins Charles (69), die prins van Wallis, septer swaai. En as prins Charles die koning is, gaan sy oudste seun, prins William, die prins van Wallis word en natuurlik sal sy vrou die prinses van Wallis word. En dit was wyle prinses Diana se titel. Sy het die titel gekry toe sy met prins Charles getrou het en n√° hul egskeiding het sy die titel behou. Prins Harry en sy nuwe bruid gaan nie nuwe titels kry wanneer die queen sterf nie. Harry is baie ver af in die opvolglyn. Prins William se kinders prins George (4), prinses Charlotte (3) en die 2 maande oue prins Louis is almal voor hom in die ry.