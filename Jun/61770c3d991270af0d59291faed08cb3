MORTIMER Saunders het gister weer vlugtig in die Kaapse hooggeregshof verskyn. Saunders loop hof vir die moord op en verkragting van die driejarige Courtney Pieters van Elsiesrivier. Prof. Johan Dempers, ’n patoloog, sou gister getuig het. Die saak is egter uitgestel omdat hy eers gisteroggend die hofrekords van die DNS-kenner Luthando Thiya se getuienis gekry het. Dempers benodig dié kenner se getuienis om sy getuienis te kan lewer, het die hof gehoor. Erken Saunders (41) het skuld erken op die moordklag, maar gesê hy het nie die kleuter verkrag nie. Hy het wel erken dat hy se penis oor haar lykie gevryf het. Die staat het sy pleitverduideliking verwerp. Thiya het getuig dat Saunders se semen op Courtney se toppie gevind is. Semen is ook op haar boud en in haar vagina gevind, maar omdat dit te min was, kon dit nie positief aan ’n persoon gekoppel word nie. Dempers sal na verwagting eers môre getuig.