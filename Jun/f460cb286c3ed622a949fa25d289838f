KIM Kardashian het toe die vrou ontmoet wat sy uit die gevangenis gekry het. Die realiteitster het in Mei met die Amerikaanse president vergader. Sy het gemeen dit is onregverdig­ dat Alice Marie Johnson, ’n eerste oortreder­, in 1997 lewenslange tronkstraf sonder die moontlikheid van parool opgelê is vir geldwassery en drug conspiracy charges. Laas Woensdag het die Orange One, pres. Donald Trump, haar life sentence opgehef. Kimmie het Alice se vrylating ge-wangle met die hulp van haar lawyer, Shawn Holley, nadat hulle maande lank met Donald se dogter Ivanka en haar man, Jared Kushner, gekommunikeer het. Kim en haar mense het toe ’n meeting met Alice gereël. Ek sien op eonline die twee het op Alice se bank by haar huis gesit en hul eerste TV-onderhoud gedoen. Kim het gesê: “Ek is lief vir die vrou,” en Alice het geantwoord met: “Ek is lief vir die dame.” En toe leer Kimmy vir Alice hoe om Snapchat te gebruik. Hoe insiggewend!