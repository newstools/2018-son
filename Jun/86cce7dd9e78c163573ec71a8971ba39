’N TAXIDRYWER wat personeel van KFC in Atlantis vervoer het, is Vrydag net ná 23:00 voor die winkel doodgeskiet terwyl hy vir die werkers gewag het. ’n Polisiewoordvoerder, sers. Noloyiso Rwexana, sê die omstandighede rondom die voorval word nog ondersoek, maar dat die 31-jarige man vermoedelik twee keer in die kop getref is. Omstanders op die toneel was baie versigtig om met Son te praat. Een het gesê alles het so gou gebeur en dat hulle net skote gehoor het. Oopgeruk ’n Ingeligte sê die moordenaars het niks van die toneel gevat nie. Hy sê een van hulle het die deur oopgeruk en toe die drywer wou keer, is hy geskiet. Hy het op die toneel gesterf. Die ingeligte sê die slagoffer het geen bande met bendes gehad nie. Daar word vermoed dat die verkeerde teiken dalk vermoor is, maar die polisie kan dit nie bevestig nie. Die ingeligte sê die polisie het Saterdag twee verdagtes gearresteer en dat hulle binne­kort in die hof sal verskyn op ’n aanklag van moord.