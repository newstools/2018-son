FLINK optrede deur die Gugu­letu-polisie het Vrydag in NY5 gelei tot die arrestasie van ’n vermeende rower (20) in NY5. Die klaagster was omstreeks 07:00 in ’n voertuig op pad werk toe. Sy sê ’n groep mans gewapen met byle en grawe het die voertuig gestop. Hulle het die bestuurder se deur oopgeforseer en geld en fone geëis. Die verdagtes het na die passasierskant gegaan, die vrou se sak afgevat en gevlug. Die Guguletu-polisie het inligting opgevolg en die ou gearresteer. Koperpype en die klaagster se bril is in sy besit gevind. Die verdagte is aangekla van roof en die besit van vermoedelik gesteelde eiendom. Sers. Noloyiso Rwexana, polisiewoordvoerder, sê hy sal in die Philippi-landdroshof verskyn.