FRANSCHHOEK was die afgelope naweek in ‘n verwoestende bui teen Hamlets, om ná twee nederlae hul eerste wedstryd in WP se Superliga B met 44-3 te wen. Met ‘n bonuspunt van drieë reeds binne die eerste helfte - een daarvan wat binne die eerste 30 sekondes van die wedstryd gedruk is – was die skrif vroeg al vir Hamlets teen die muur. Voor Saterdag se wedstryd was Hamlets onoorwonne. Franschhoek, een van die aanvallendste spanne in die liga, het hul eerste twee wedstryde teen Bellville en Kuilsrivier albei met ‘n punt verloor, maar was Saterdag onkeerbaar. Darren Jacobs, die span se agsteman en buitesenter Justin Morgan het elk twee drieë op die dag gedruk. Jaco Stadler, Franschhoek se breier, sê hul afronding het in dié wedstryd verbeter. Stadler is veral trots dat sy span vir Hamlets, wat al menigte spanne met hardlooprugby aan flarde geskeur het, drieëloos kon hou. “Aanskoulike rugby maak die pawiljoen vol en die toeskouers gelukkig, maar dié wedstryd het bewys dat verdediging vir jou trofeë wen. Om vir Hamlets drieëloos te hou is ‘n wonderwerk. Hulle is ‘n baie goeie span en het nog al die jare goed gedoen,” sê Stadler. Daar was ‘n bietjie suur met die soet. Franschhoek se binnesenter, Trevino Jacobs, is met ‘n ernstige enkelbesering van die veld. Hy sluit hom by losskakel Willbur Boonzaaier en heelagter Randall Louw op die beseringslys aan. "Ons het redelik goeie diepte. Dit bied nou ‘n geleentheid vir ‘n ander speler om sy merk te maak," sê Stadler Franschhoek het dié week ‘n loslootjie. In Superliga C het Kylemore onoorwonne gebly deur Goodwood 35-29 op hul tuisveld te wen. Mitchell Brown, die heelagter, was Saterdag kookwater en het 'n driekuns aan drieë behaal. Ivan Jacobs, Kylemore se breier, sê dit was hul moeilikste wedstryd dusver, maar dat die manne deurtentyd kalm gebly het. “Dit was veral moeilik in die tweede helfte, maar ons ouens het hul dissipline behou. Die manne het karakter gewys. Daar was egter nog te veel onnodige foute, maar ons sal harder werk om te verbeter. Ons mikpunt vir die jaar is om die liga te wen.” Kylemore se volgende wedstryd is Saterdag tuis teen Sir Lowrians Ander uitslae: Superliga ANTK 19, Hamiltons 38:NTK – Drieë: Franscois Joubert (2); strafdoele: Alroy Brandt (3). HAMILTONS – Drieë: Edrich Pretorius (3), Louis Nel, Derrick Linde, Wayde Elliot; doelskoppe: Rayhaan Lombard (4). Helderberg 25, Kuilsrivier 25:HELDERBERG – Drieë: Robin Karelse, Werner Williams, Ryan de Wee; doelskoppe: Marshall Douman (2); strafdoele: Douman (2).KUILSRIVIER – Drieë: Rushin Johnson (2), Brandon Collins; doelskoppe: Monré Sass (2); strafdoele: Sass (2). St Georges 28, Belhar 22:St Georges – Drieë: Dimitri Hendricks, Armien Bailey, Patrick van Wyk; doelskoppe: Van Wyk (2); strafdoele: Van Wyk (3). BELHAR – Drie: Steven Julies; doelskop: Dennis Cox; strafdoele: Cox (5) Tygerberg 26, Villagers 15:TYGERBERG – Drieë: Mario Wilson, Alvin Brandt; doelskoppe: Deon Taljaard (2); strafdoele: Taljaard (4). VILLAGERS – Drieë:  Max Reinhardt, Scott Pitcher; doelskop: Jacuin Moses; strafdoel: Moses. Superliga B Franschhoek 44, Hamlets 3:FRANSCHHOEK – Drieë: Darren Jacobs (2), Justin Morgan (2), Diego Jacobs, Rodney Barons; doelskoppe: Edwin du Preez (4); strafdoele: Du Preez (2). HAMLETS – Strafdoel: Keenan Ockers. Pniel VIïillagers 26, Paarl 42:PNIEL VILLAGERS – Drieë: Paul Robyn, Melrick Thomas; doelskoppe: Ruan Hendricks (2); strafdoele: Hendricks (4). PAARL – Drieë: Conroy Elman (2), Romano Collins (2), Jerome Vesagie, Rian Williams, John de Wee; doelskoppe: Niel Baron, Kurt Jacobs; strafdoel: Baron. Bellville 29, Kraaifontein 22:BELLVILLE – Drieë: Elvernell Julies (2), Keadon Consul, Derin Booysen; doelskoppe: Anthan Koopman (3); strafdoel: Koopman. KRAAIFONTEIN – Drieë: Conrad Joubert, Teshwin Booysen, Wian Smit; doelskoppe: Angelo Giddion, Siya Mpalhwa; strafdoel: Giddion. All Saints 23, Young Peoples 19:ALL SAINTS – Drieë: Nathan Jacobs, Winston de Lange; doelskoppe: Cheslyn Jack (2); strafdoele: Dillon Scholtz (3). YOUNG PEOPLES – Drieë: Junior George, Bruce Collins; strafdoele: Kyle Kermis (3). Superliga C Langa 57, Sir Lowrians 12:  LANGA – Drieë: Mkhulule Gatyeni (2), Sibulele Tyatyaza, Anathi Ndukwana, Luvo Marwanqa, Masilakhe Giyama, Xolani Pere,Siviwe Cakasayo (2); doelskoppe: Ndukwana (6). SIR LOWRIANS – Drieë: Eric Lak, Raain Booysen; doelskop: Laka. Elsiesrivier United 26, Strand 28:ELSIESRIVIER – Drieë: Casius Hoogarth, Charlton Steyn, Geraldo Carelse; doelskop: Trevor McCullum; strafdoele: McCullum (3). STRAND – Drieë: Malcolm Alloys (2), Sidney van Niekerk, Gerhard Vermeulen; doelskop: Alloys; strafdoele: Alloys, Nathan Lewis. Scottsdene 21, Macassar 34:SCOTTSDENE – Drieë: Doniel van Rooyen (2), Ronald Julius; doelskoppe: Leroy Ruiters (3). MACASSAR – Drieë: Brandon Filla, Jayden Machelm, Oliver Gila, Lynson Andries, Chad Williams; doelskoppe: Bradley Daniels (3); strafdoel: Daniels Kylemore 35, Goodwood 29:KYLEMORE – Drieë: Mitchel Brown (3), Deron Jason, Ryan Solomons; doelskoppe: Solomons (2); strafdoele: Solomons (2).  GOODWOOD – Drieë: Eugene Coetzee, Wayne Prins, Clyde Gordon, Angus Beukes; doelskoppe: Prins (3); strafdoel: Prins