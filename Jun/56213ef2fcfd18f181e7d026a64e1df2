JEROME “Donkie” Booysen, vermeende leier van die berugte Sexy Boys-bende en op wie daar al vyf hits in minder as ’n jaar was, sê hy is glad nie die magtige figuur in die onderwêreld soos hy uitgebeeld word nie. Hy het dié week by sy huis in die Kaapse noordelike voorstede gesê: “Ek het niks om weg te steek nie.” Hy hou vol hy fokus glad nie, soos baie mense glo, op bende-aktiwiteite nie, maar op sy familie, hul passie – rugby – en die eiendomsbedryf, waarmee hy geld maak. “Ek is ’n sakeman en ek wil net ’n pa vir my kids wees. “Ek stel nie belang in gangsterism nie,” meen hy. – News24