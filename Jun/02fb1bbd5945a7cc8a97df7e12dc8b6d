RANGERS het die naweek koning gekraai in die Gelvandale-stadion. Ál 16 talentvolle jeugspanne van Nafa het aan dié jaarlikse toernooi deelgeneem. Rangers het die eindstryd as onoorwonne gehaal. Hul teenstanders in die eindstryd, Park United, was ewe indrukwekkend, want ook hy het skoonskip gemaak in ál sy wedstryde. Dit was ’n taai wedstryd wat egter geen doel opgelewer het nie. Dit is dus beslis op doelskoppe van die strafkol, wat Rangers met 4-3 gewen het. Rangers se Dermain Gold­en is as die speler­ van die toernooi aangewys. Uitslae: Bloom Callies 2, Fairview Rovers 0; Park United 1, Blackpool 0; Apex 1, Rangers 2; Ramblers 1, Stardrift 1 (Stardrift wen met 3-2 op strafdoele). Halfeindstryde: Rangers 1, Stardrift 0; Bloom Callies 0, Park United 1. Eindstryd: Park United 0, Rangers 0 (Rangers wen met 4-3 op strafdoele).