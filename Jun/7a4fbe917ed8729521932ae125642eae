DIE jong vrou van Citrusdal­ wat ’n ouma opgechop het, het gister haar middelvinger vir hofgangers gewys, Sheree Prince, wat skuldig bevind is aan die moord op Sandra Malcolm, word volgende week gevonnis. Adv. Liezel Herbst, staatsaanklaer, sê daar is geen buitengewone omstandighede wat in Prince se guns kan tel wanneer sy gevonnis word nie. “Sy het as ’n kind traumatiese ervarings gehad, maar niks gee haar ’n lisensie om iemand so te vermoor nie. “Baie mense se kinderjare was traumaties, tog pleeg hulle nie moorde nie.” Herbst het die hof gevra vir lewenslange tronkstraf. Willie Hanekom, ’n sielkundige, het getuig dat Prince geen berou getoon het toe hy haar geëvalueer het nie. Hy het ook gesê sy sal heel moontlik weer moor as sy vrygelaat of onder korrektiewe toesig geplaas moet word. Prince kon ook nie sê hoekom sy vir Malcolm vermoor het nie, maar meen Malcolm was al oud en het haar tyd gehad. By ’n vorige geleentheid het Prince se lawyer, adv. Leandra Adams, ’n brief ingehandig wat Prince in aanhouding geskryf het. In die brief sê sy sy is jammer oor wat sy gedoen het. Gister, net nadat die regter die hofsaal verlaat het, het Prince omgedraai en haar middelvinger vir Malcolm se dogter, Allison­ Willams, en skoonseun, Arthur, gewys. Williams was geskok en het gesê: “Weereens wys sy dat sy glad nie haar dade berou nie.”