DIS steeds nie die laaste sien van dié blikkantien nie. John Cena en Nikki Bella gaan weer probeer versoen nadat hulle ’n maand gelede hul verlowing verbreek het. ’n Rep van Nikki het in ’n verklaring aan E! gesê die twee vat dit nou een dag op ’n slag. “Hulle sê dankie aan al hul fans wat hulle ondersteun.” Kort nadat die rofstoeiers aangekondig het hul verhouding van ses jaar is verby, is hulle saam gesien in San Diego, waar hulle ’n huis deel. Die trouplanne blyk nog van die baan te wees, maar hulle lyk tog nader aan mekaar ná die split. Nikki het vir haar tweelingsuster, Brie Bella, gesê dit voel asof ’n deel van haar weg is. “Dit was weird. Die eerste oggend ná ses jaar was hy nie daar om mee te praat nie.” Cena het ook openlik gesê hy wil die liefde van sy lewe terughê.