OUDTSHOORN. – Die saak teen twee mans oor die aanval op ’n bejaarde winkel­eienaar is in die streekhof hier uitgestel vir verhoor. Die saak het verlede jaar voor wyle streeklanddros Mark van Wyngaardt gedien en is nou as ’n nuwe saak op die hofrol. Die staat voer aan Ronaldo Olkers en Koos van der Ross het op 29 Mei 2017 Frans Tredoux (75) in sy winkel met ’n knopkierie oor die kop geslaan, met ’n skerp voorwerp gesteek en van R200 kontant beroof. Hy kon weens sy verswakte gesondheid nie in die saak getuig nie en is in Desember 2017 oorlede. Olkers het ’n vrywillige bekentenis afgelê. Die saak is vir verhoor tot 3 Augustus uitgestel. Hulle is buite Prins Albert glo met dagga met ’n straatwaarde van R239 000 in hul besit vasgetrek. Lehloka en Rapulumo Makonyana word van handeldryf in en die onwettige besit of gebruik van dwelms aangekla. Die polisie het beslag gelê op 119,75 kg dagga wat in die kattebak van hul voertuig versteek was. Die saak is tot 21 Augustus uitgestel en reëlings sal vir ’n Sotho-tolk getref word.