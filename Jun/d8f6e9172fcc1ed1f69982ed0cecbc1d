’N COUPLE, Tanya Fredericks (32) en haar boyfriend, Thabo Mafika (29), het gister in Somerset-Wes se landdroshof verskyn. Hulle staan tereg op klagte van moord en roof. Die saak teen die twee is tot Donderdag uitgestel. Volgens die polisie hou die saak verband met die moord op ’n 41-jarige man wie se lyk Maandag omstreeks 00:15 by Busy Corner by die plaaslike taxi rank gevind is. Woon Die slagoffer het verskeie steekwonde aan sy liggaam gehad. Die motief vir die misdaad kon nog nie bepaal word nie. Son het betroubaar verneem die slagoffer was kaal toe sy lyk in ’n kar gevind is. Son het ook verneem die twee verdagtes woon glo onder die Lourensrivierbrug saam met ander mense. Kapt. FC van Wyk, ’n polisiewoordvoerder, sê nog ’n verdagte is moontlik by die voorval betrokke en dat die polisie die saak ondersoek.