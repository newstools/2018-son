KIM Kardashian is vir die eerste keer weer in Parys nadat sy in Oktober 2016 dáár beroof is. Dié realiteitster was verskriklik getraumatiseer toe gewapende booswigte op haar hotelkamer toeslaan en haar van miljoene rande se juwele beroof. Dit is beslis genoeg om enige iemand die vlaktes te laat inhol en nie weer daai plek besoek wat soveel donker herinneringe terugbring nie. Kimmy K het egter die week gewys dat sy braaf genoeg is om weer terug te keer na die “mees romantiese” stad in die wêreld. Sy het ’n draai gaan gooi by die Parys-modeweek en Abloh se debuut vir die bekende brand Louis Vuitton se show vir mansmodes gaan kyk. Mev. Kanye West laat hoor op Twitter: “Baie dankie, Parys, vir die emosionele trip. Ek kon nie gekom het vir ’n beter geleentheid nie. Ek gaan nou na Teyana se listening party in LA.” Dit lyk my nie Kim het haar les geleer nie. Sy moenie so luidkeels verklaar waarnatoe sy next op pad is nie. Kroeks wag en kyk wie hulle kan beroof...