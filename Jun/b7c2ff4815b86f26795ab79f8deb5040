BOOSWIGTE het gister weggekom met juweliersware van meer as R4 miljoen nadat hulle ’n winkel in die Green­acres-winkelsentrum in die Baai beroof het. Ure ná die rooftog was sekere winkels en talle ingange by die sentrum steeds vir die publiek gesluit. ’n Groep skurke het by ’n juwelierswinkel in die sentrum ingestorm en die plek beroof. Beveel Kol. Priscilla Naidu, ’n polisiewoordvoerder, sê: “Vyf gewapende mans het na bewering Donderdag (gister) omstreeks 10:20 die winkel binnegegaan en ’n gun op die per­soneel gerig. “Die werknemers is na die agterkant van die winkel gelei en beveel om op die grond te lê.” Volgens Naidu is die glasrakke gebreek en juwele met ’n geskatte waarde van meer as R4 miljoen is gesteel. Naidu voeg by geen skote is afgevuur nie en niemand is in die voorval beseer nie. Die verdagtes het in ’n wit Renault weg­gejaag. Die polisie onder­soek ’n saak van gewapende roof.