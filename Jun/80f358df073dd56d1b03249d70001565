BONNIEVALE. – Hulp stroom omtrént in vir die vrou (27) wat graag haar borste wil laat vergroot. Son het onlangs berig oor *Tammy (skuilnaam) wat graag haar piepklein borsies wil laat vergroot. ’n Opgewonde Tammy vertel die foon het onophoudelik by haar werk gelui nadat die berig oor haar verskyn het. “Almal by die werk wou toe by my weet hoekom my foon so aanhoudend lui.” Tammy sê sy het aan sekere kollegas haar geheim vertel. Weldoener “Tot nou het ek al meer as 200 oproepe gekry wat wil help en voorstel dat ek vir ’n operasie gaan.” Volgens haar het ’n man selfs R5 000 aangebied om haar na ’n hospitaal te neem vir die operasie. Tammy sê sy moet nog ’n datum kry wanneer die weldoener haar kan kom haal. “Ek kan nie glo dat daar nog mense is wat iemand nog so wil help nie.” Volgens haar was daar sommige wat van haar ’n bespotting gemaak het, maar sy is min gepla daaroor. Sy kan nie wag vir haar groot dag nie.