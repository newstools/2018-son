MINSTENS ses karre is beskadig in ’n onwettige drag race laas Sondagaand in die middestad van Pietermaritzburg. Een van die racers het beheer oor sy Range Rover verloor. Dis afgeskryf toe hy in Victoriaweg in ’n ry geparkeerde karre vasgejaag het. Dis nie ongewoon dat sommige van Pietermaritzburg se nou strate saans onwettige bane vir drag racing word met toeskouers wat van die kante af gil en juig nie. The Witness berig ’n tiener wat die Range Rover sonder sy ouers se toestemming gevat het vir die drag race, het Donderdag hof geloop – onder meer op klagte van roekelose en nalatige bestuur.