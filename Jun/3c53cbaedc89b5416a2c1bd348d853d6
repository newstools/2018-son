BRAD Pitt (54) en Angelina Jolie (43) se egskeidingsooreenkoms oor toesig oor die kinders was byna afgehandel toe die aktrise kop uittrek. Die tydskrif InTouch berig Brad probeer volgens Angie te hard om die situasie na sy kant te swaai. ’n Bron het aan die tydskrif gesê die twee was ywerig besig om privaat te werk aan ’n ooreenkoms en om op die familie te fokus. Angie het gevoel Brad probeer te veel voordele kry. Sy het toe die onderhandelinge se “rigting verander”. Die twee het reeds in Januarie ooreengekom­ oor toesig, maar die onderhandelinge kan nou nog ’n jaar duur. Die akteurs het in September 2016 reeds gesplit en het hard gewerk om ’n ooreenkoms te kry. Dinge het wel langer gevat as gewoonlik en dis verstaanbaar, want ses kinders is ter sprake. Die kinders is meestal in hul ma se sorg.