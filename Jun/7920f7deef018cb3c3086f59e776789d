BONNEVALE. – Die grootste begeerte in die lewe van die 27-jarige Tammy (’n skuilnaam) is om ’n paar mooi, groot borste te hê. Sy sê: “Ek’s baie skaam as ek in die straat stap en mense staar na my met die groot lyf met die piepklein borsies. Ek kry nêrens in die winkel ’n size bra wat vir my pas nie.” Volgens haar het haar klasmaats haar op skool gespot oor sy nie soos hulle goed bedeeld was nie. “Ek het my altyd in ’n toilet gaan verklee wanneer ons die dag liggaamsoefening gehad het,” vertel sy. Volgens haar leef sy jare met die probleem saam en sy voel sy pas nie in die same­lewing in nie. “Ek het ook nog nooit in my lewe ’n outjie gehad nie, want hulle stel nie in my belang nie,” kla sy. Sy droom nog elke dag daarvan om haar borsies net groter te laat maak. Tammy sê sy sal baie bly wees as daar mense is wat kan help dat sy groter boobs kry. Lesers wat wil help, kan haar by 072 548 9061 bel.