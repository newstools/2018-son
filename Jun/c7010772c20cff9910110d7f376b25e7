’N WITDOODHAAI wat ’n Australiese man se branderplank gebyt het, het ’n ­“geskenkie” vir hom gelos – een van sy tande. Foto’s op sosiale media wys hoe die kiteboarder sy branderplank ná die aanval ondersoek. Hy het aanvanklik gedink die bytmerk is deur ’n skilpad by die Flat Rock-strand in Ballina, Nieu-Suid-Wallis, veroorsaak. Die foto’s wys ’n branderplank met ’n gat wat uit sy agterkant gebyt is en ’n haaitand wat in die beskadigde area vassit. – UPI