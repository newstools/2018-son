SERENA Williams en Maria Sharapova sal vandag hul bittere tweestryd van 14 jaar hervat op die Franse Ope. Dis die laaste 16 spelers wat nou sake om die titel sal uitspook. Williams domineer egter die rekord teen Sharapova met 19-2. Sharapova het Wimbledon se eindstryd in 2004 met 6-4 en 6-1 gewen toe sy as ’n 17-jarige indrukwekkend vertoon het. Williams is dieselfde jaar deur Sharapova in die die WTA Tour geklop. In die halfeindronde van die Australiese Ope in 2005 het Williams die bordjies verhang toe sy met 2-6, 7-5, 8-6 gewen het. In ’n ander interessante wedstryd het Williams Sharapova in die eindstryd van 2012 se Olimpiese Spele met 6-0, 6-1 geklop. Op die Australiese Ope van 2007 het Williams die eindstryd maklik gewen. Williams het egter haar oorheersing teen Sharapova onderstreep deur die eerste vrouespeler te word wat al vier Grand Slams, asook goue medaljes in die Olimpiese enkel- en dubbelspel, wen. Sy en Sharapova het daarna in vyf jaar nie een keer teen mekaar in ’n eindstryd gespeel nie. In die eindstryd van die Franse Ope in 2013 was Williams weer ’n keer aan die wenkant. Dié keer het sy met 6-4, 6-4 gewen. Is dit dalk dié keer Sharapova se beurt om te wen? – BBC