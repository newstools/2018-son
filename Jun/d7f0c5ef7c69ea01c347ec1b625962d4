GEORGE. – ’n Seun (12) is ernstig beseer nadat hy uit ’n boom geval het. Dit was Dinsdag toe Justin Klopper en vriende in ’n groot boom in Rosemore gespeel het. Klopper en sy vriende het net voor die voorval sokker gespeel en was op pad huis toe toe hulle besluit het om eers in die boom te klim. Hulle was egter skaars bo toe hy uit die boom val en hard op die grond te lande kom. Daar is hospitaal toe gehaas met hom, waar bevind is dat hy beserings aan sy been, skouer en rug opgedoen het. Vashou ’n Inwoner, Jessie Dayson, sê sy het gesien dat die kinders in die boom klim. Dayson vertel: “Die boom gee lekker skadu in die warm somermaande. “Ek het gesien een van die seuns kon nie aan die takke vashou nie. Hy het hard geval, maar lewe gelukkig nog.” Justin se ma, Cindy Taaibos (37), sê sy weet haar seun sal deurdruk. Taaibos sê: “Hy is in baie pyn. Gelukkig het hy nie op sy kop geval nie, anders kon dit soveel erger gewees het.”