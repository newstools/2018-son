MONTAGU. – ’n Wyndrinker moes glo twee van sy tjommies se familierieme soen oor hy nie vir daai kan soetwyn bygelas het nie. Dit was Jan Solomon (45) se nagmerrie en straf oor sy lus vir soetwyn. “Jô, hulle het my na die tavern net om die draai gestuur om ’n kan soetes vir ons te koop. Maar die sente was toe te min,” het Solomon bek-af gesê. Volgens Solomon moes hy terug loop om vir die ouens te sê die geld is te min. Hulle het toe die res van die geld bygesit. Solomon sê hy het die kan gekoop en vir die ouens gegee. Daar het Solomon en sy tjommies die kan uitgedrink. “Toe ek vir hulle vir die dop dankie sê, het hulle my vas­gegryp en gesê dat ek hul skaamdele eers moet soen. Want ekke het dan nie geld bygegooi vir die dop nie,” vertel hy skamerig. Solomon sê dit is nie die eerste keer dat so iets hom oorgekom het nie. “Die ander keer moes ek ook hulle ’n soentjie op die riem se kop gee, want ek suip mos verniet,” bekla Solomon sy lot. Volgens hom was dit nou die laaste keer dat hy sy lippe aan ’n jong se kroonjuwele sal sit oor sy lus agter ’n soetwyntjie aan.