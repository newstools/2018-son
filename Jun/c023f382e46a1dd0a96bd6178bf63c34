DIT lyk asof die Britse akteur Joe Alwyn meer gewild geraak het sedert hy die pop-sangeres Taylor Swift (28) date. Joe wys binnekort sy acting chops in die historiese spioenasieriller Operation Finale. Daily Mail berig Joe (27) speel Klaus Eichmann, die oudste seun van die Nazi Adolf Eichmann (Ben Kingsley), in die fliek. Eichmann was ’n baasbrein agter die Holocaust. Die historiese drama is gegrond op ware gebeure. Dit handel oor ’n sending van die Mossad-agent Peter Malkin (Oscar Isaac) in 1960 toe hy Argentinië geïnfiltreer het om Eichmann aan te keer. Eichmann was ’n Nazi-offisier wat verantwoordelik was vir die dood van miljoene Jode in konsentrasiekampe. Joe se eerste groot rol was as titelkarakter in 2016 se oorlogfliek Billy Lynn’s Long Halftime Walk. Sy verhouding met Taylor het in Mei verlede jaar uitgekom. Die tweetjies het dit reggekry om die verhouding redelik geheim te hou. Hy was by haar Reputation-toer en die twee is saam gesien toe hulle in Maart gaan hike het. Hulle is voor dit in Desember in New York gesien waar hulle handjies vasgehou het.