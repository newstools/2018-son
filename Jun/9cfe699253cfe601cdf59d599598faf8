AS SERENA Williams weer swanger is, sal sy waarskynlik nie meer tennis speel nie. The Juice berig die tennisster pronk tans op die voorblad van die tydskrif InStyle se eerste Bad Ass-vroue-uitgawe (Augustus-uitgawe). En hoe dan nou anders? Sien, die vrou is regtig ’n bad ass – sy het die Australiese Ope laas jaar gewen terwyl sy swanger was met haar en haar man, Alexis Ohanian, se eerste baba, Olympia. Die 36-jarige vertel: “Ek was twee maande swanger. Aan die einde van die toernooi was ek al amper nege weke swanger. Elke dag wat verby gegaan het, het ek gedink dit is ’n droom.” Hoewel sy haar nou gereed kry vir Wimbledon, wat op 2 Julie begin, het sy erken sy sal haar raket vir altyd ophang as sy weer ’n broodjie in die oondjie sou kry. “Ek weet nie of ek weer sal wil speel as ek nóg ’n baba kry nie. Ek moet met Alexis praat. Ons het ’n plan nodig.” Ek dink in elk geval sy sal moet begin dink aan aftree – 36 vir ’n so fast-paced sport is ’n bietjie aan die ouerige kant ...