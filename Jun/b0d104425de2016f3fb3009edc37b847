KAAPSTAD se mayor, Patricia de Lille, se saak teen die DA hervat vandag in die Kaapse hooggeregshof. Dit kom enkele dae nadat die raad haar van haar uitvoerende magte onthef het. Son het Vrydag berig die adjunk-burgemeester, Ian Neilson, het Donderdag ’n mosie in die raad gelug waarkragtens De Lille se magte na die mayco “gedelegeer” moet word. Die DA het sy meerderheid in die raad gebruik om dit deur te voer ondanks opposisiepartye wat kapsie gemaak het. De Lille het gister gesê sy sal dié verwikkeling by monde van haar lawyers onder die aandag bring van die drie regters wat haar saak gaan verhoor. Sy sê: “Ek is bly dié saak word in ’n ope hof aangehoor. Ek vertrou in die onafhanklikheid van die howe.” Sy het bygevoeg sy sou vanoggend met die mayco vergader om Donderdag se besluit te bespreek. “Dit is ’n raadsbesluit en dit moet bespreek word,” sê De Lille.