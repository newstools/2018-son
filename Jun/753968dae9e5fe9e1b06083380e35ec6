DUITSLAND is op dreef voor die afskop van die Wêreldbeker-toernooi nadat Timo Werner Vrydag beïndruk het om hul swak lopie van vyf agtereenvolgende wedstryde sonder ’n oorwinning te breek. Doele deur Werner en Thomas Müller het ’n 2-1-oorwinning oor Saoedi-Arabië verseker in hul laaste opwarmingswedstryd. Saoedi-Arabië was nie te veel naby Duitsland se doelhok nie. Dit lyk nie goed vir hom wat Rusland in die Wêreldbekertoernooi se eerste wedstryd in Moskou pak nie. Werner was net vir 62 minute in aksie, maar hy was in dié tydperk die beste speler op die veld. Die telling het die Arabiere, wat in die tweede helfte ’n strafdoel gewen het, eintlik effe gevlei. Al het die Barcelona-doelwagter Marc-André ter Stegen Mohammad Al-Sahlawi se swak strafdoel gestop, het Taisir Al-Jassim die opvolg in die 85ste minuut gebêre. Volsterkte Die Duitse fans het egter hul hart in hul keel voel klop in die laaste oomblikke toe sterk verdediging Al-Sahlawi verhinder het om ’n skok-gelykmaker aan te teken. Nadat hulle nie enige van hul vorige vyf wedstryde gewen het nie – insluitende ’n skok 2-1-nederlaag deur Oostenryk verlede Saterdag – het ’n volsterkte Duitse span dié stryd oorheers. Saoedi-Arabië is deur Duitsland in ’n groepfase-wedstryd in 2002 se Wêreldbekertoernooi met 8-0 geklop. Dis egter duidelik Saoedi-Arabië het baie verbeter sedert daardie wedstryd. – SuperSport.com