HULLE het Woensdag ’n hele 86 jaar geword. Dis nou Petrus Britz en Lydia Meyer van Steinkopf in Namakwaland. Britz en Meyer, wat byna nege dekades oud is, is moontlik die oudste tweeling in die Noord-Kaap. Hulle is op 13 Junie 1932 op die plaas Eyams in die Steinkopf-kontrei gebore. Britz en Meyer is die kinders van Gert en Ka­trina Britz, wat tien kinders gehad het. Petrus se vrou is al 28 jaar gelede oorlede en Lydia se man is in 2016 oorlede. ’n Familielid, Henry Britz, sê behalwe dat hulle net nie meer so goed kan hoor en sien nie, is albei se gesondheid nog goed. Henry sê: “Ons dank die Hemelse Vader dat Hy hulle­ so lank gespaar het. “Hulle bly nog by die familie, maar sal moontlik na ’n tehuis verplaas moet word.” Sewe van Gert en Katrina se kinders is al oorlede. Benewens die tweeling leef nog net Britz en Meyer se jongste suster.