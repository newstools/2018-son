REGINA Hall is pas vereer met ’n toekenning en haar bestie, Sanaa Lathan, het saam gepiekel. THEYBF berig die twee aktrises het 20 jaar gelede op die set van The Best Man ontmoet en die twee is steeds in Hollywood. Regina het die Inspiration Award op Step Up se 14de jaarlikse prysuitdeling in Beverly Hills gekry. Step Up is ’n organisasie wat mentors en jong meisies uit behoeftige gemeenskappe bymekaar uitbring. Sanaa was langs haar bestie se sy. Albei aktrises is nou in die 40 en hulle lyk baie dieselfde as destyds toe die eerste Best Man- film gemaak is. Sanaa lyk wel effens anders, want sy moes haar kop kaal skeer vir die fliek Nappily Ever After. Regina het haar toekenning van die president van ABC Entertainment, Channing Dungey, ontvang. Sy het in haar speech gesê hulle is in ’n tyd van sosiale media en jong meisies moet na die beste streef en nie vir likes gaan nie. “Dis baie maklik om mooi te lyk en om jouself met ander mense­ te vergelyk, maar ons vroue is baie magtig. “Jy hoef nie soos iemand anders te lyk, te dink of te wees nie. “Jy kan net jou beste gee en dit is nie nodig dat dit met enigiets vergelyk word nie.”