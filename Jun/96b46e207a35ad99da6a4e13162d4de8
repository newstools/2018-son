DIE Oostelike Provinsie (OP) se rugbyspan sal slag­gereed moet wees wanneer die Cravenweek vir o.18-spanne in Julie begin. Op die eerste dag van die toernooi speel die OP teen verlede jaar se nie-amptelike kampioenspan van die Goue Leeus. Die Gautengers behoort weer gedug te wees, en as die OP goed wil wegspring, sal hy sy beste voet moet voor sit. Vanjaar word die Craven- en Akademieweek van 9 tot 14 Julie by Paarl Boys’ High School gespeel. Die OP se groep is: Basi Malesu (SAC), Corné Slabbert (G), Bame Malesu (SAC), Dumisa Ncovane (G), Laken Gray (G), Hendri du Toit (NM), Regardt Ferreira (NM), Rebin du Pont (B), Runeldo Pedro (G), Jeandré Liebenberg (F), Joshua­ Oosthuizen (G), Charles Fleming (SAC), Lennox Holster (Marlow), Liyema Matyolweni (G), Enrique Franks (G), Chris Poole (SAC), Zuki Salie (B), Wiehan Pretorius (Marlow), Christiaan Roebert (SAC), Kevin Kanenunga (VP), Jaco Nel (Marlow), Mornay Potgieter (F) en Claude Jacobs (Marlow). Die bepalings vir die eerste twee dae is: 9 Julie: 10:40: Griffons t. Blou Bulle XV 12:10: Grens t. Limpopo 13:40: Goue Leeus t. OP 15:40: Westelike Provinsie t. Pumas 10 Julie: 09:30: Goue Leeus XV t. Weste­like Provinsie XV 11:00: Valke t. Luiperds 12:30: Boland t. Griekwas 14:00: Sharks t. SWD 15:30: Vrystaat t. Blou Bulle In die lig daarvan dat die skolespelers nou op eksamens fokus en die komende vakansie en die onderskeie provinsiale weke, is die meeste OP-skole eers weer laat in Julie in aksie. ’n Wedstryd waarna uitgesien word, is die krag­meting tussen Grey en Frames­by se eerste spanne. Dit vind op 21 Julie by Grey in Port Elizabeth plaas. Framesby het Grey lank laas geklop, maar beleef vanjaar een van sy beter seisoene. Hy sal voel dié slag kan hy die bordjies verhang. Dit is albei spanne se volgende wedstryd nadat hulle die naweek op hul onderskeie tuisvelde in aksie was. St. Andrew’s het Grey met 24-21 geklop. Frames­by was met 41-22 te sterk vir Die Brandwag. Die ander uitslae is: Dale 41, Grens 19; Westering 27, Union High 20; Selborne 78, Cambridge 20; Marlow 37, Queens 31; Graeme 22, Nico Malan 18; Despatch 15, Daniel Pienaar 14; Kingswood 73, Ithembelihle 5; Woodridge 7, Cillié 5; DF Malherbe 22, Victoria Park 14.