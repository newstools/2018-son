COPS van Kraaifontein het op drie gekaapte voertuie afgekom en vier verdagtes toegekap. Lt.kol. Andrè Traut, polisiewoordvoerder, sê lede op patrollie het Woensdagaand in Kraaifontein ’n VW Polo gesien wat vroeër in Kleinvlei gekaap is. “Die bestuurder (23) is gearresteer. “Gister10:00 het cops in Kraaifontein ’n man (20) en vrou (26) gekry wat ’n VW Golf met ’n anti-hijack­ing device probeer start.” Traut sê dié kar is vroeg gisteroggend in Kraaifontein gehijack. Die verdagtes is gearresteer. “Net ’n uur later in Bloekombos het cops op ’n trok afgekom wat brood aflewer. Die trok is ook in ’n hijack gesteel. “Die polisie het die trok gekry en ’n 31-jarige man gearresteer. Hulle het ook ’n 9 mm-pistool gekry.” Die verdagtes sal in die Blue Downs-hof verskyn.