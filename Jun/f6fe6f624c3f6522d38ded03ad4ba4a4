DIE Video Assistant Referee (VAR)-stelsel het weer die kalklig gesteel in die Wêreldbeker-sokker­toernooi (WB) in Rusland. Dit was gister in die wedstryd tussen Denemarke en Australië. Christian Eriksen het Denemarke die voortou laat neem met ’n fantastiese doel van slim aangeewerk deur Nicolai Jorgensen. Australië is daarna ’n omstrede strafskop toegeken. Hy is dié reddingsboei gebied omdat Yussuf Poulsen die bal met sy hand gespeel het. Die skeidsregter het die strafskop toegeken nadat hy die VAR geraadpleeg het. Gelykop Dis die eerste keer nóg dat dié stelsel in die WB gebruik word, wat ’n stukkie geskiedenis is. Australië se kaptein, Mile Jedinak, het sake van die strafkol af gelykop gemaak. Dit was ook die eindtelling (1-1). Dit was Jedinak se derde strafskop agtereenvolgens in ’n WB-wedstryd vir die Socceroos.