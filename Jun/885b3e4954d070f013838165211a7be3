DIE grand finale van Gospel Voices is op 30 Junie in die Father’s House Christian Fellowship-kerk in Bellville. Die konsert begin 18:00 en kaartjies kos R40 (enkel), R70 (dubbel) en R100 (vir ’n gesinskaartjie). Die finaliste is Andrew Snyders, Berenice Minnaar, Ronel Josephs, Lincoln Little, Gaylene Cloete, Frieda Vollenhoven en Pere Abraham. Die organiseerder, Endrico Davids, sê: “Ons is baie opgewonde om ons plaaslike talent dié platform te gee en die jeug te bemagtig. “Ons wil die jong mense uplift, want hulle word nooit raakgesien nie. Nou gee ons hulle die geleentheid om hul talent ten toon te stel.” Die wenner stap weg met ’n EP-opname van vyf liedjies en R2 500 kontant. Vir meer inligting, bel Endrico by 062 882 0883.