COPS in Gordonsbaai het gisteroggend op perlemoen ter waarde van R5 miljoen afgekom. Volgens ’n polisiewoordvoerder, sers. Noloyiso Rwexana, het lede van Gordonsbaai se polisie inligting opgevolg wat hulle van die polisie van Grabouw gekry het. “Die lede is ingelig ’n voertuig wat perlemoen vervoer, is op pad Gordonsbaai toe. “Hulle het die wit Toyo­ta Verso op die R44 gesien, maar toe die bestuurder die polisie sien, het hy omgedraai en weggejaag. “Die bestuurder het die voertuig ná ’n jaagtog gestop en toe weg­gehardloop. “Cops het 8 330 stukke perlemoen gekry.”