CALITZDORP. – Hy was die saggeaarde naaldwerk-omie (46) wat lief was om naaldwerkklasse vir jong meisies in Bergsig en Royal Heights aan te bied. Maar nou is hy aangekeer vir die verkragting van vier van hulle en vir ander seksdade met girls van wie die jongste glo net ses jaar oud is. Son het vroeër berig oor die woede van die omie toe een van sy memory cards weggeraak het. ’n Outjie, net bekend as Johberk, het aan Son vertel van die skokkende inhoud van die geheuekaart. Hy het vertel: “Van die meisies se geslagsdele is met vingers oopgerek en dan is daar foto’s van die binnekant geneem.” Die SAPD wou daai tyd toe nog nie ’n arrestasie doen nie omdat die geheuekaart eers ontleed moes word. Die naaldwerkman is toe dié week aangekeer. Inwoners het hul dankbaarheid teenoor die SAPD betoon vir puik speurwerk. Die naaldwerk-omie word nou aangehou in verband met 4 klagte van rape, 16 van seksuele aanranding en talle van die vervaardiging van kinderpornografie. Een van die slagoffers vertel: “Kastig naaldwerkklasse, dan maak hy die meisies gesuip en seks hulle en maak pornografiese video’s van sy seksdade. “Nou is die oom se familie kwaad vir óns, die slagoffers. My dammit, man! Hy het dan sy eie niggies ingedoen. My eer is gekrenk, want ek is skelmpies drank gevoer terwyl hy vertel het dis cooldrink.” Die grootmaakpa van een van die slagoffertjies is verpletter. Hy sê: “Ons het hom vertrou. Nou word die kinders gedreig. Hy moenie bail kry nie, want hy gaan wraak neem op die kinders.” Kapt. Malcolm Pojie, ’n polisiewoordvoerder, sê: “Die geheuekaart is ontleed en foto’s van ’n seksuele aard is daarop gevind. Teengestaan “Die verdagte bly in aanhouding op verskeie klagte wat verband hou met die Wet op Seksuele Misdrywe. “Borgtog sal teengestaan word weens die ernstige aard van die klagte – 4 van verkragting, 16 van seksuele aanranding, asook ’n aantal van die vervaardiging van kinderpornografie. “Sy naam mag nog nie bekend gemaak word nie omdat hy nog nie gepleit het nie en om die identiteit van sy slagoffers, tussen 6 en 35 jaar oud, te beskerm. “Daar is tydens die arrestasie op nóg geheuekaarte beslag gelê. Hulle sal ook ontleed word en nog klagte kan bygevoeg word.”