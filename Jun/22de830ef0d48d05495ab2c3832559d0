EN NÓG nuus van daai girl wat nie haar eie naam reg kan spel nie – Blac Chyna. Ek lees op TMZ Blac Chyna beskuldig nou vir Kylie Jenner daarvan dat sy ’n lelike game met haar speel. Volgens Blac Chyna speel Kylie vir tyd met die regs­geding wat sy wat Blac Chyna is, teen haar maak. Luidens TMZ beskuldig Blac Chyna vir Kylie, en die Kardashian clan ook sommer, daarvan dat dié haar reality show op TV, Rob & Chyna, saboteer. Sy sê dis omdat die Kardashians pelle is met E!. Voorberei Nadat Blac Chyna vir Kylie met regsdokumente bestook het, sê sy dié hou haar lyf baie glibberig. Blac Chyna sê Kylie se regspan trap water sodat sy wat Blac Chyna is, nie deeglik kan voorberei vir die hofsaak nie, en dit moet op 17 Oktober begin. Sy sê dis omdat Kylie se regspan haar nog boggerôl gegee het van die dokumente waarvoor sy gevra het, en daarsonder kan sy nie voorberei nie. Nou dreig Blac Chyna dat sy ’n regter gaan vra om Kylie se samewerking af te dwing.