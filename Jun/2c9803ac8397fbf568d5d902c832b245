TONY Valentine (32) van Broad­lands Park het gister in die Strand-landdroshof verskyn nadat hy by die polisiestasie met dwelms betrap is. Volgens kapt. FC van Wyk, ’n polisiewoordvoerder, is hy Maandag vasgetrek. Die polisie se opsporingseenheid het 16:00 ’n ou met ’n bruin Wild Bean-sak by die hoofingang van die Strand se polisie­stasie opgemerk. Gevang Die verdagte het na bewering gewag vir die remand-trok om van die hof af te kom en die verhoorafwagtende gevangenes na Pollsmoor te neem. Toe hy die polisie gewaar, het hy weggehardloop. Die polisie het hom agternagesit en gevang. In die sak is 2 stoppe dagga en 30 Mandrax- tablette gevind. Die drugs was glo vir ’n druglord van die Strand bestem wat verhoorafwagtend in Polls­moor is. Die saak is tot 5 September uitgestel en Valentine is op eie verantwoordelikheid vrygelaat.