EK HET die laaste paar weke konstant oor klein, affordable hatchies geskryf. Maar f*k die klein karretjies die week. Kom ons praat eerder oor ’n Jaguar. En nie sommer oor enige Jaguar nie. Kom ons praat oor die sexy F-Type­ R-Dynamic, om presies te wees. En ek dink daai F staan vir F*ck You. Want die Britse kat maak só ’n statement op die pad, dat die foto’s op die spread dit nie eintlik eens gestand kan doen nie. Ja, dit was wel nou nie die carpet munching batshit insane 5-liter V8 turbocharged monster in die reeks nie. “Net” die baby brother, die 2-liter turbocharged met die R-Dynamic package. But still good to go vir ’n goeie 221 kW krag en 400.something Nm torque. Met ’n dash time van net 5.something sekondes en ’n topspoed van sommer baie naby aan 250 km/h. Maar dis hoe hy daai krag op die teer deursit – deur sy autobox en die 19 inch low profiles – wat jou elke keer laat uitklim om bewerig ’n sigaret aan te steek. En dan weer laat inklim om die party trick weer te probeer. Dan switch jy hom in manual mode en speel met die pad­dles agter die stuur soos ’n mal ding. En luister na die throaty geroggel uit die central tailpipe met ’n moerse smile op jou dial terwyl jy kyk hoe die rev band mal gaan. Oh, en het ek die design language gemention? Kyk net na daai vloeiende lyne. Dis so beautiful soos ’n jong Sophia Loren. Of Vrou. Beautiful, ja, maar ook brutal, want die hele reeks moes deur die bank lyk of hulle enige oomblik ander mere mortals op die pad kan vermorsel­. En ander padgebruikers kan dit aanvoel. Maar dit verhinder hulle nie om amper in jou vas te ry nie. Want hulle wil natuurlik kyk, en nog kyk, en weer kyk. Dit gebeur in min karre waar die mans eerstens jou absoluut verag uit jaloesie, maar tog jou buddy wil wees, want dis mos jou kar (al was dit net vir ’n week). En ek weet nie wat in hul vroue se kop aangegaan het as ek gestop het by my local shop vir die daaglikse groceries nie. Ek moet egter meld dat dit in baie gevalle gelyk het of sekere tannies my net daar wou opvreet, as jy verstaan wat ek bedoel ... En hul kinders. Wel, hulle het die kar behoorlik vuil gevat en wou net inklim. Selfs die kleinste boetie in die kat-reeks was nie eintlik ’n kar nie. Dit was eerder ’n force of nature. ’n Epic event net mooi elke keer wanneer jy ingeklim en die pulsing starter button ingedruk het. Ek moes ’n punt aftrek uit jaloesie, want ek sal nooit een kan besit nie. Nie eens die klein boetie nie. En I so badly need one ...