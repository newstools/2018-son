DIE kabinet het die eerste stel magtigingswetgewing vir algemene gesondheidsorg in Suid-Afrika in die Staatskoerant bekend gestel, het dr. Aaron Motsoaledi, mi­nis­ter van gesondheid, Donderdag gesê. Hy’t twee wetsontwerpe aan die media voorgehou wat openbare gesondheid en mediese dekking drasties sal verander. Dis die Wetsontwerp op Nasionale Gesondheidsversekering en die Wysigingswetsontwerp op Mediese Skemas. Die minister sê dit kom daarop neer dat die “rykes die armes sal subsidieer, die jonges die oues, en die gesondes moet die siekes subsidieer”. – Fin24