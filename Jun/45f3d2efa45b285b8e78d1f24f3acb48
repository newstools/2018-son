DIT lyk asof die donker dae terug is. Werkers van Eskom is besig om te staak en die kragreus het gewaarsku die volgende tien dae kan moeilik wees. Die maatskappy het in ’n verklaring gesê hy werk aan planne om die krag te probeer stabiliseer. Daar is verwag dat beurtkrag gister reeds sou begin het en kragverbruikers is klaar gewaarsku om voorsorg te begin tref. “Daar is ’n klein moontlikheid dat krag op ’n rotasiegrondslag gedurende die dag ge-shed sal word. “Dis omdat die kragstasies se eenhede teruggesit word in die stelsel. “Die kans is groter dat load shedding­ tussen 17:00 en 21:00 sal plaasvind. “Dis gewoonlik die tyd dat die mense meer krag gebruik en die navraag na krag is dan baie hoër,” het Eskom in ’n verklaring gesê. Verlede week het load shedding­ landwyd die eerste keer sedert 2015 begin. Werkers by Eskom het op ’n verhoging aangedring, maar Eskom het eers vasgeskop en gesê hulle kry niks. Hulle het later toe weer gesê hulle sal daaroor praat. Eskom en die vakbonde sou vandag weer daaroor onderhandel. Die National Union of Metalworkers of South Africa (Numsa­), Solidariteit en die National­ Union of Mineworkers (NUM) neem deel aan die onderhandelings. Dit lyk asof ons maar weer die kerse moet uithaal. – News24