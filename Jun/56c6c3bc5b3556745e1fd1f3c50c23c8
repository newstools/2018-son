SY IS Wellington toe agter ’n job aan, maar iewers het sy soos ’n groot speld verdwyn. Die familie van Chantell Matthysen (21) van Kuils­rivier het intussen vertoë aan die gemeenskap van Wellington gerig om hulle tog net by te staan. Matthysen se ma, Carol Petersen (46), sê sy worry haar siek oor waar haar dogter dan kan wees. Sy verduidelik: “Chantell het so twee jaar gelede ’n trein Worces­ter toe gevat. “Sy het die verkeerde trein gevat en in Wellington beland. Sy het haar kind saamgeneem. Hy was toe twee jaar oud. “Daar ontmoet sy toe vir Johan Wil­liams, die man wat haar nou onlangs van die job vertel het. Hy’t hulle mooi versorg met kos, komberse en geld sodat hulle in Worces­ter kon uitkom.” Volgens Petersen het sy Williams en sy vrou vir Kersete­ oorgenooi. “Ons het gesels en amper soos huisvriende geraak.” Maar die afgelope Saterdag het dinge ’n lelike nadraai gekry. Petersen sê sy het soos gewoonlik met Williams gechat en genoem dat Matthysen ’n job soek. “Hy het toe gesê sy vrou gaan ’n plan maak en Chantell moet Saterdag ’n trein Wellington toe vat omdat hulle op nagskof gaan begin. “My kind is toe met die trein hier weg en het laat weet sy is veilig en dat Wil­liams haar by die stasie opgetel het. “Ek wou toe oor die plek weet, hoe dit lyk, waar sy gaan slaap en daai goed. “My kind het laat weet dat hulle amper ’n uur na ’n wendyhuis geloop het wat bleddie klein is. ‘Ek moet bank vat,’ was haar woorde. “Williams het my ook laat weet dat sy vrou nie saam is nie, want haar ma het blykbaar ’n hartaanval gekry.” Petersen sê sy het Sondag ’n nare voorgevoel gekry toe haar dogter se chats anders as gewoonlik klink. “Toe sy chat, was dit vreemd. Sy’s Engels, maar ewe skielik kon sy goed in Afrikaans chat, met groot woorde. Sy het ook nie haar seun se naam genoem nie. “Toe ek vrae vra, toe hou die chats op. “Die Maandag het ek Wil­liams gebel en hy het ’n verskoning gemaak dat my dogter se battery pap is en hy dit by sy workshop sou gaan charge. “Ek kon ook nie by sy vrou uitkom nie. Die enigste way was deur hom.” Petersen sê sy het kwaad geraak omdat Williams elke keer stories gehad het as sy met haar dogter wou praat. “Later moes ek hoor hy is op pad George toe en het vergeet om die foon te charge en ek moet wag tot hy terug is omdat sy nagskof werk. “Ek wou toe weet hoe hulle dag én nag kan werk, toe sit hy sy foon af.” Petersen en haar man het toe self Woensdag Wellington toe gery. Daar aangekom, het hulle ’n groot skok gekry. “Toe ons by sy huis kom, het ek ’n ander vrou gevra om aan te klop terwyl ek weggekruip het. “Hy het die deur oopgemaak en sy oë het gerek toe hy my daar sien staan. “Hy beduie toe waar Chantell werk, maar toe ons daar kom, het niemand van haar geweet nie. “Ek het weer gebel en dié keer het hy onbeskof gesê die staff-kombi het haar afgelaai en hy is op pad Kuils­rivier toe om haar te drop. “Ek het aangehou dat ek met haar wil praat, maar volgens hom was sy kwaad vir my en hy het haar klaar op die R300 afgelaai omdat sy dik gehou het.” Hulle is toe gister saam met die polisie terug na Williams se huis. Daar het hulle Chantell se klere gekry wat sy die Saterdag aangehad het. “Toe ons hom bel, was sy foon af en hy is nêrens nie.” Petersen sê sy glo haar dogter lewe, maar dat Wil­liams haar as gyselaar aanhou. Enige een met inligting kan Stop Misdaad tolvry by 08600 10111 bel.