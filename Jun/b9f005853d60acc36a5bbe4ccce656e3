Rdl. Mark Kleinschmidt, ondervoorsitter van die Stad Kaapstad se portefeuljekomitee oor volhoubaarheid en herstelvermoë skryf per e-pos: Die Stad Kaapstad se portefeuljekomitee oor volhoubaarheid en veerkragtigheid het die Stad se ontsoutingsaanlegte by Monwabisi en Strandfontein besigtig vir oorsig. Dit is aangenaam om op te merk die genoemde aanlegte is goed op pad. Die aanleg by Strandfontein sal teen die einde van die maand 7 miljoen liter drinkwater per dag lewer. Werkers by die aanleg toets en drink reeds die water en gee uitstekende verslae oor die watergehalte. Beamptes laat weet dat die aanleg by Monwabisi binne drie maande ook ten volle sal werk. Dié nuus dui op uitstekende vordering teen die droogte en waterkrisis wat die Wes-Kaap tans ondervind. Ons loof alle gelyksoortige ontsoutingsprogramme deur die privaat sektor.