’N MAN het konvensie op sy kop gekeer toe hy ’n sedan agterop sy gemotoriseerde driewiel vervoer het. ’n Verdwaasde bestuurder het die gedoente in die Chinese provinsie Zjedjiang op video vasgelê. Die kar is op die veel kleiner driewiel se bagasiebak gebalanseer. Volgens die polisie het die man gesê hy het die kar kort tevore gekoop en wou dit scrapyard toe vat om die onderdele te verkoop. Hy is ’n boete van sowat R2 500 opgelê en het nege punte teen sy rybewys gekry. – UPI