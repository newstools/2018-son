SOFIA Richie (19) hou haar berk Scott Dissick (35) jonk. Letterlik! Die paparazzi het Scott die naweek betrap dat hy sy jong blaartjie se boudjies ’n speelse knyp gee. Dis toe die tweetjies in­kopies gedoen het in ’n winkel­sentrum buite Los Angeles. Elkeen het ’n massiewe smoothie in die hand terwyl Sofia kastig keer dat sy geknyp word. Dít net ’n paar weke nadat op die sosiale media gegons het dat die pa van drie dié model en dogter van die legendariese Lionel Richie verneuk het. Oor gerugte dat hulle uitmekaar is, sê Scott op Instagram: “Ons het geen idee gehad dat ons opgebreek het nie, maar dankie dat julle aan ons dink.” Sofia se boude is nou nie die groot paar stêre van sy eks en baby momma, Kourtney Kardashian, s’n nie, maar daar blyk darem vatplek te wees. Maar móét die man dan nou in die openbaar so vat­terig wees?