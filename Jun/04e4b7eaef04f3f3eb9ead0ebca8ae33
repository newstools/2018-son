DIE botaniese tuin van die Universiteit Stellenbosch (US) het die eerste in Suid-Afrika geword wat akkreditasie van Botanic Gardens Conservation International (BGCI) kry. Die US sê in ’n verklaring die akkreditasie vereer die plant­bewaringsbeleid, -praktyke en -aktiwiteite van instellings. Tot dusver het dié eer net nege botaniese tuine wêreldwyd te beurt geval, waarvan die US die tweede in Afrika is. Die ander is die Gullele Botaniese Tuin in Addis Abeba, Ethiopië. Die sekretaris-generaal van die BGCI, dr. Paul P. Smith, het in Brittanje gesê die US se botaniese tuin is baie spesiaal omdat dit die enigste in die Kaapse Blommestreek is wat deur ’n universiteit bestuur word. – News24