DIE sielkundige oorloë en bekgevegte het summier begin nadat die loting van die Bayview­ FC-sokkerklub se Youth Cup- toernooi Vrydagaand in die Rocklands-burgersentrum afgehandel is. Die toernooi vir o. 16-spelers word van 14 tot 17 Junie op die Strandfontein-sportterrein aangebied. Altesaam 36 klubs is in 12 groepe van 3 spanne elk ingedeel. Die kampioen, Trinitarians, sal hul storie móét ken sou hulle verwag om hul titelsukses te verdedig. Die groeploting is soos volg: Groep A: Strandfontein, Ravens­mead en Vasco da Gama-B; Groep B: FN Rangers, Liverpool-Portland en Camps Bay; Groep C: Jomos Power, Ashford Athletic en Life Zone International; Groep D: Ulana Academy, Saints FC en Juventus; Groep E: Greenwood Athletic, Clever Boys en Kuils River FC; Groep F: Rockafellas, Tafelzucht en Macassar; Groep G: Trinitarians (kampioen), Rygersdal en Ashley Rovers, Groep H: PPG Langa, Wynberg St Johns en Belhar Spurs; Groep I: Bayview-A, Leeds Lentegeur en Bayview-B; Groep J: Milano United, Blue Downs Spurs en YSD Macassar; Groep K: Ikapa Sporting, PCT Colville en Bayhill United; Groep L: Vasco da Gama, Fish Hoek en Avendale Athletico.