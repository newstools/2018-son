EMOSIES gaan nie ’n rol speel wanneer S’bu Nkosi en sy Springbok-vleuelmaat Aphiwe Dyantyi die naweek aan teenoorgestelde kante van Kings Park se rugbyveld staan nie. Nkosi en sy Shark-spanmaats kom môre in Durban teen die Lions te staan in ’n kritieke Superrugby-kragmeting. Nkosi sal op regtervleuel uitdraf met Dyantyi in die nr. 11-trui vir die Lions. Dít is ’n wedstryd wat albei spanne graag sal wil wen sodat hulle ’n gunstige posisie in die uitspeelrondes kan kry. Weggesit Die Lions – eerste in die SA afdeling – is byna ver­seker van ’n plek in die play-offs. Die Sharks moet al drie hul oorblywende wedstryde wen om as wildcard te kwalifiseer. ’n Week gelede in Kaapstad was Nkosi en Dyantyi mekaar se vleuelmaats in die Bokke se toetsreeks teen Engeland. Nkosi sê egter Bok-vriendskappe word die naweek weggesit. “Ek voel niks nie,” het Nkosi aan Sport24 gesê. “Hierdie is besigheid. Wanneer ons op die veld draf, is dit my franchise teen joune ... vriendskappe moet eenkant toe. “Ons kan ná die wedstryd die vriendskap hervat en lekker lag. Ons sal dan sommer lekker kan lag.”