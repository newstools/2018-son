NOU weet Rassie Erasmus ook hoe dit voel om die Bokke af te rig.Diegene wat Saterdagaand tot die vroeër oggendure wakker gebly het om Erasmus se nuwe Bokke dop te hou, sou gedink het hulle herleef ’n nagmerrie.Die Erasmus-era het op die slegste moontlike manier afgeskop toe sy Bok-span met 20-22 teen Wallis in die RFK-stadion in Washington DC in Amerika skouspelagtig misluk het.Daar was ongelooflik baie verwagtinge geskep toe Erasmus by sy voorganger Allister Coetzee oorgeneem het as die sogenaamde redder van Bokrugby. Almal het verwag om ’n revolusionêre en opwindende nuwe Springbokspan in aksie te sien.Die fans moes egter tevrede wees met een van die swakste vertonings van ’n Bok-span in die eerste helfte van ’n toets in ’n baie lang tyd.Dit sê baie dat Wallis nie veel rugby gespeel het nie, maar die Rooi Drake was rustyd reeds met 14-3 voor.Erasmus het die toets gebruik om 13 nuwe spelers toetservaring te gee, maar dit kan nie as ’n veskoning gebruik word nie want Warren Gatland (afrigter) se span was net so jong en onervare. Toegegee die nat en reënerige toestande het sake moeilik gemaak. Dit was egter dieselfde vir beide spanne en dit kan ook nie as ’n verskoning gebruik word nie.Dit was veral teleurstellend om te sien toe Erasmus taktiek nie werk nie, daar geen plan B van die Bokke afkomstig is nie.Die Walilesers het net eenvoudig baie beter by die toestande aangepas en het met innoverende spel vorendag kom.Hulle was meer avontuurlustig op die aanval en het deurgaans gevaarliker met die bal in hand gelyk. Daarteenoor het die Bokke met hul ou skop-en-bid-taktiek volhard wat nie veel sukses gebring het nie. Ivan van Zyl, die Bok-skrumskakel, se vrot hangskoppe was veral irriterend. Sy skoppe was nie akkuraat nie en het sy span onder onnodige druk geplaas.Die Bokke se rolmaaltaktiek was net so frusterend. Dit was al die jare een van die Bokke se sterk punte. Die uitvoering daarvan was egter power en het geen vrugte afgewerp nie.Die Bokke het boonop te veel hanteerfoute gemaak en duikslae gemis.Dit was slegs toe Erasmus besluit het om sy plaasvervangers in die tweede helfte van die bank aan te wend - en toe die Walliese senter Owen Watkin met ’n geelkaart van veld gestuur is - het die Bokke weer terug in die game gekom.Hulle het ook meer gevaarlik gelyk toe hulle besluit het om die bal meer in hand te hou eerder as om dit doelloos weg te skop.Die losskkael, Elton Jantjies, was laat in die wedstryd met Robert du Preez vervang.Du Preez het met ’n strafdoel geslaag wat die Bokke met 20-17 laat voorloop het.Hy het egter twee onvergeeflike flaters begaan toe twee van sy skoppe agtereenvolgend afgestorm is.Die tweede een het tot Wallis se wendrie gelei. Wallis spog nou met drie agtereenvolgende oorwinnings oor Suid-Afrika.Die Bokke sal hulself baie gou moet regruk vir volgende week se eerste van drie toetse teen Engeland op Ellispark in Johannesburg.Puntemakers: Suid-Afrika – drieë: Travis Ismaiel, Makazole Mapimpi; doelskoppe, Jantjies (2); strafdoele: Jantjies, Robert du Preez,WALLIS – drieë: Tomos Williams, Hallam Amos, Ryan Elias; doelskoppe: Gareth Anscombe (2), strafdoele: Anscombe 