ESKOM het onder druk geswig en stakende werkers ’n 4,7%-salarisverhoging aangebied. Die kragverskaffer was laas week genoop om beurtkrag in te stel nadat stakende werknemers met ’n onbeskermde staking begin het. Eskom het eers gesê hy kan nie vanjaar salarisverhogings bekostig nie. Werkers van die Na­tional Union of Mineworkers (NUM), National Union of Metalwork­ers of South Africa (Numsa) en Solidariteit het gesê werkers kan nie weens Eskom se foute suffernie. Geweier Die vakbonde het ’n 15%-salarisverhoging geëis. Kragstasies is gevandaliseer, afleweringsvoertuie is toegang tot stasies geweier en daar was “self-kaping” van lorries wat steenkool vervoer. Vakbonde het gistermiddag Eskom se aanbod gecounter, maar nie gesê wat hulle nou eis nie. Eskom sal na verwagting vandag na die onderhandelingstafel terugkeer nadat hulle met hul senior verteenwoordigers gekonsulteer het.