GEEN patoloog sal sy loopbaan prysgee vir een persoon of ’n sekere party nie. Dit is die woorde van die patoloog dr. Reggie Perumal, die eerste kenner wat deur Jason Rohde se regspan ingeroep is. Perumal het die tweede lykskouing op Susan Rohde gedoen. Susan se lyk is in Julie 2016 gevind in die badkamer van die hotelkamer waar sy en haar man gebly het. Jason is aangekla van die moord op haar. Klein Adv. Graham van der Spuy, Rohde se lawyer, het Perumal gister gevra wat sy kommentaar is op die staatspatoloog dr. Deidre Abrahams se stelling dat die hof nie sy lykskouingsverslag kan vertrou nie omdat hy deur Rohde betaal word om te sê wat Rohde gelukkig sal maak. Perumal het geantwoord dat Abrahams in ’n baie klein wêreldjie woon as sy nie weet wat die ware rol van ’n tweede lykskouing is nie. “My verslag moet mos in die hof getoets word soos enige ander getuie se getuienis. Haar kommentaar is absurd.” Perumal het getuig dat Susan­ se beserings soos dié is van iemand wat dood is aan hang. Hy kon egter nie met sekerheid sê wat die oorsaak van haar dood is nie. Die saak is Maandag weer in die hof. – News24