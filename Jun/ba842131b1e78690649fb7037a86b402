’N REÜNIE word tans ge­reël vir die st. 7-klas van 1981 van die Hankey Primêre Skool. Steven Potgieter, voorsitter van die reëlingskomitee, doen ’n beroep op almal wat in 1981 in st. 7 (gr. 9) by die skool was, om die geleentheid by te woon. “Daar word altyd op hoërskoolreünies gekonsentreer. Die rede vir dié geleentheid is sodat ons iets kan terugploeg in ’n plek waar alles vir ons begin het,” verduidelik hy. Die reünie vind plaas op 30 Junie van 10:00 af by die Hankey Primêre Skool in Phillipsville. Potgieter sê dit is belangrik dat oud-leerders hulle vir spysenieringsdoeleindes laat weet wie die geleentheid gaan bywoon. Hy voeg by dit beloof om ’n unieke en opwindende byeenkoms te wees.