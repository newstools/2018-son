MZANZI se eie Victoria’s Secret­-model het ’n tweede keer mamma geword. Candice Swanepoel (29) is nou omring deur mans in haar lewe. Dié Suid-Afrikaanse model en haar verloofde, Hermann Nicoli, het reeds ’n seuntjie – Anacã. Hy is ’n jaar en agt maande oud. Ek sien op The Juice die skoonheid het Dinsdag op Instagram aangekondig sy het die lewe geskenk aan haar baba. Sy het ’n foto van haar saam met haar seuntjie met haar 12,2 miljoen Instagram followers gedeel. In die caption skryf sy: “Baie dankie vir al die goeie wense. Ons klein mannetjie is vanoggend by ons huis gebore en hy kan nie méér perfek wees nie.” Die skoonheid het al voorheen genoem sy is net so mal oor ma wees as wat sy likes om haar lyf model te hou. “Ek wil definitief ’n ongelooflike loopbaan hê en my familie uitbrei. “Ek wil beslis eendag ’n klomp kinders hê. “Dit is ’n mixture van feelings. Dit is ongelooflik. Ek is verlief op moederskap.” Soos dit vir my klink, gaan die Victoria’s Secret-model sommer gou weer ’n baba haal.