DIS steeds onseker of Nikki Bella en John Cena hul verskille kan oorkom en die verhouding red. Die twee rofstoeiers was lank in ’n verhouding, maar het toe opgebreek. In ’n clip wat op Total Bellas uitgesaai is, praat die twee oor hul probleme. Mens kan duidelik sien die twee is nog baie verlief op mekaar. Een van die probleme was dat John kinders wil hê. “Ek sien jou punt dat jy kinders wil hê van iemand as jy so lank saam is,” sê sy. John glo Nikki sal bored raak met hom as daar nie kinders is nie. Sy het gesê sy wil nie hê hulle moet later jammer wees oor ’n besluit om kinders te hê en die probleme was dan iets anders nie. Cena het gesê hy weet nie of sy ontsteld is omdat sy nie ma gaan word nie en of sy net nie meer lief vir hom is nie. “Dit voel of dit albei is.” Nikki het hom verseker dat sy graag ’n ma wil word en dat sy steeds gevoelens vir hom het.