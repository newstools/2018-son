DRIE inisiate, van wie twee net 15 jaar oud was, is in die Oos-Kaap dood skaars 10 dae nadat die owerhede dié winter se inisiasietyd geloods het. Noudat die skole sluit, sê die provinsiale departement van samewerkende regering en tradisionele sake (Cogta) sy moniteringspanne sal paraat wees omdat hy verwag dat baie seuns nou bos toe mik. Mamkeli Ngam, Cogta-woordvoerder, sê die drie inisiate was by onwettige inisiasieskole in Nyandeni en is waarskynlik Donderdag oorlede. “Ons wag nog vir die uitslag van die nadoodse ondersoek vanaf die departement van gesondheid. Ons vermoed die twee minderjarige seuns is bos toe sonder behoorlike toesig,” het Ngam gesê. – News24