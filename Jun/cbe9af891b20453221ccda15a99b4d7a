DIE Wêreldbeker-sokkertoernooi (WB) in Rusland het beslis almal aan die gons. Dit gons egter nie net oor die opskuddings en drama nie, maar ook oor geskiedenis gemaak word in dié WB, berig die BBC. Dis die gebruik van die nuwe stelsel Video Assistant Referee (VAR) en is geïmplementeer om skeidsregters te help met moeilike beslissings. Duidelik Daar word ook gehoop dat dit spelers sal verhinder om die skeidsregter te omsingel (mobbing) en hom te sê wat hy moet doen. Die impak van VAR op die WB is duidelik: Vier strafskoppe is reeds in die eerste ronde toegeken nadat­ dit geraadpleeg is en tien is reeds toegeken voor die wedstryde wat gister gespeel is. Die rekord vir die totale getal strafskoppe in ’n WB is 18. Veral spanne soos Engeland en Brasilië is egter baie ontevrede met VAR, maar of spanne dit nou ver­welkom of gekant is daarteen, dit het tot dusver beslis ’n groot impak op die WB. Die skeidsregter Mark Halsey, wat in die Engelse Premierliga geblaas het, kritiseer dit. Halsey sê dat Harry Kane (Engeland) nie ’n strafskop teen Tunisië toegeken is nie, getuig van VAR se onbestendigheid en dat dit nooit in die WB geïmplementeer moes word nie. Die internasionale sokker­beheerliggaam, Fifa, sê egter hy is “uiters te­vrede” met die beslissings wat tot dusver daarvolgens gemaak is. Die tegniese direkteur van die Internasionale Sokker­verenigingsraad, David Elleray, bestempel die impak van VAR as “baie positief”. Elleray het ook die skeidsregters vir VAR opgelei. Hy sê: “Net vyf beslissings in die eerste 17 wedstryde is na VAR verwys, en dít strook met ’n gemiddelde van een elke drie wedstryde – dís geringe ontwrigting. “Die spelers gedra hulle ook goed. Tot dusver is net een rooi kaart gewys en die getal geel kaarte is laag.”