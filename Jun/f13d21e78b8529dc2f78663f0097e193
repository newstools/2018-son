DUITSLAND, die verdedigende wêreldkampioen, sal verwag om weer die cream of the crop by die 2018-skouspel in Rusland te wees. Onder die wakende oog van sy koelkop-afrigter, Joachim Löw, weet die Duitsers beslis hoe om die job gedaan te kry – veral op die big stage. Duitsland se rekord op internasionale vlak en veral in Wêreldbeker-toernooie praat vir homself. Die Mannschaft, soos hy genoem word, het laas in 1998 in Frankryk misluk om tot ’n halfeind van ’n Wêreldbeker-toernooi deur te dring. Dit was toe Kroasië hom met 3-0 laat les opsê het. Die viermalige kampioen jag nou ’n vyfde kroon om met Brasilië se Samba Boys gelyk te trek. Nodeloos om te sê, dit sal ’n dapper persoon wees wat ’n weddenskap teen die gedugte Duitsers plaas. Daar hoef ook nie verder as hul kwalifiseringsveldtog gekyk te word nie om te besef dat Duitsland op ’n missie is om sy titel te verdedig. Löw-hulle het eintlik ’n perfekte 10-uit-10-rekord op hul pad na Rusland. Duitsland het ál 10 sy wedstryde gewen. Hy het 43 doele aangeteken en net 4 afgestaan. Dit is juis waarom Duitsers sal verwag om die “favourite tag” te dra. Wat die res van sy Euro­pese buurlande betref, is dit ’n geval van baie beloftes, maar min resultate en sukses. Dis veral lande soos Frank­ryk en Spanje wat met ’n oorvloed talent en ster-spelers spog, maar elke keer op die big stage misluk. Sedert die Franse Hane se goue era van 1998 en 2000, toe hulle die Wêreldbeker én Europese kampioenskap onderskeidelik gewen het, het Frankryk teleurgestel. Net só het Spanje ook lelik drooggemaak sedert sy oorheersing van 2008 tot 2012. In dié tydperk het die Spanjaarde twee Europese titels (2008 en 2012) en die Wêreldbeker verower. België, die nommer 1- gekeurde span in die toernooi, het sy stempel reeds op internasionale vlak begin afdruk, maar Wêreldbeker-toernooie is ’n heel ander kompetisie. Met ster-spelers soos Eden Hazard, Kevin de Bruyne en Romelu Lukaku versterk hulle beslis Europa se aanslag en is dalk Duitsland se grootste bedreiging vir die titel. Wat Engeland betref, moet hy nie juis teleurgesteld wees sou hy nié verby die kwarteind vorder nie. Let’s face it, die Engelse is overrated weens buitelandse spelers in die Engelse Premierliga. Marcus Rashford moet in elke wedstryd speel, want hy spel gevaar. – AP