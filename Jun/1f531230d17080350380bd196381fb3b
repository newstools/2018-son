“DAAR kan ek haar nie help nie. Sy het dit oor haarself gebring. “My eks dink die wêreld skuld haar.” So het Jannie Botha (56) gereageer toe hy gepols is oor die gewraakte rassistiese uitlatings van sy vervreemde vrou, Gretchen Botha (53) van Queenstown. Verlede week het die vieslikste dinge oor bruin mense op Gretchen se Facebook-blad verskyn. Volgens haar is sy ge-hack. Hier noem sy bruin mense onder andere “h*tn*t”. Volgens haar het common wittes “coloureds” by swartes gaan maak en dis hoe hulle ontstaan het. Jannie en Gretchen is al ’n paar jaar vervreem van mekaar ná ’n lang huwelik. Hy het vertel dat hy niks met die post te doen het nie, want hy is nie op Facebook nie. Geslaan “My suster se seun is met ’n kleurlingvrou getroud,” sê Jannie. “Ek gaan baie na hulle om naweke daar te slaap. In Fort Beaufort bly ’n ander wit ou wat ook met ’n kleurlingvrou getroud is. Ek gaan slaap naweke by hulle ook.” Hy het ook vertel Gretchen het hom gelos toe hy op die plaas gaan werk het. Sy het hom glo ook geslaan toe sy hom gelos het. Volgens Jannie het sy ook sy naam by vriende sleg gemaak. Gretchen het vroeër gesê Jannie het haar ’n volle 30 jaar mishandel en daarom het sy hom gelos. Sy het toe gesê sy het al in Queenstown in die bruin-woonbuurt Victoria Park saam met bruin mense gewoon. Haar jongste dogter, Talana “Lolla” van Zyl (23), het dit bevestig en bygevoeg: “My ma het nog nooit politieke goed ge-share nie... Hoekom sal sy rassisties wees as ons saam met kleurlinge in Victoria Park grootgeword het?”