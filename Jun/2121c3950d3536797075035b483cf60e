ONS mag maar dink Khloé Kardashian (33) is dom om haar baby daddy (27) terug te vat, maar haar ma dink sy is slim en dapper. Die matriarg van die Kardashians, Kris Jenner, het die eerste keer uitgepraat nadat Khloé se berk se gejol op die lappe gekom het. Die basketbalspeler Tristan Thompson het met verskeie meisies gevry terwyl Khloé hoog swanger was met sy tweede en haar eerste kind. Kris (62) het tydens ’n fash­ion show met E! oor Tristan en Khloé gesels. Die aanbieder het eers gevra of sy ’n fan is van die NBA-speler en of hy met die familie oor die weg kom. Die ma van ses het gesê: “Tristan is ... Ja. Hy is great. “Ek dink jy moet net daar wees vir jou kinders en hul lead volg. Ek is nie in daardie verhouding of situasie nie, so ek vertrou Khloé. Sy is so slim en so ’n ongelooflike meisie. Ek weet sy sal dit uitfigure.” Wel, ek dink Khloé het dit klaar uitgefigure, want sy is pal langs die basketbalbaan om vir Tristan te cheer en hulle was die naweek saam by ’n tjommie se paartie.