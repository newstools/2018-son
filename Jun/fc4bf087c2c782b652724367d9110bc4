SON het onlangs berig oor ’n beweerde rassistiese voorval op Danie Schoeman se plaas, Bauerskloof. In die berig kla ’n houtmaker, Vivien Juries, dat Schoeman hom ’n hotnot genoem het. Schoeman het die beweringe ontken. ’n Foto is saam met die storie geplaas, met die name van Dawie en Anli Botha op ’n naambord. Bo-aan die bord verskyn die naam Bauerskloof. Dawie Botha het laat weet nie hy óf sy vrou het enigiets met die voorval te doen gehad nie, aangesien dit nie op hul plaas gebeur het nie. Danie Schoeman is hul buurman. Botha het verduidelik die area se naam is Bauerskloof en dat daar ’n paar plase met die naam Bauerskloof is. Dít is waar die misverstand ingesluip het. Son vra die Bothas om verskoning vir enige ongerief.