MOHAMED Salah is ondanks ’n skouerbesering vroeër vandag by Egipte se Wêreldbekergroep ingesluit. Die BBC se webtuiste berig dat die Liverpool-doelskieter hom op 9 Junie by Egipte se groep in Rusland gaan aansluit. Die toernooi skop af op 11 Junie. Salah (25) is volgens die Egiptiese span nog aan die herstel en wil die bestuur hom genoeg herstelkans gee om vir die openingswedstryd gereed te wees. Egipte kom op 15 Junie in ‘n vroeë blockbuster teen Uruguay, wat met sterspelers soos Luis Suarez en Edinson Cavani spog. Die Egiptenare kom op 19 Junie teen die gasheer, Rusland, te staan en sluit die groepfase op 25 Junie met ‘n wedstryd teen Saoedi Arabië af.