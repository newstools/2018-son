HIER is ’n Jeugdag-plan! REA Initiatives, die organisasie van die bekende saxo­foonspeler Rudolph Prince, bied die ISJA Talent Revolution-projek op Jeugdag môre van 13:00 tot 17:00 in Commercialweg 15, Matroosfontein, Elsiesrivier, aan. Toegang is gratis. Die projek wil jong kunstenaars (dans, musiek, drama en modelling) oral op die Kaapse Vlakte ontwikkel. Die projek se doel is om minderbevoorregte kinders en tieners te help verstaan waaroor die vermaakbedryf gaan en hoe om hulle by events en maatskappye te bemark. Almal is welkom by dié oop verhoog waar almal hul talent kan kom wys. Gaskunstenaars soos Michelle Ockhuis, Remy WP Dancers, Edmonte, Street Vibes en Kyle Holmes tree ook op. Dié event sal elke jaar op Jeugdag gehou word. Bel Rudolph by 076 901 9157 of John Killian by 073 892 544 vir meer inligting.