DIT LYK of Bruno Mars op Janet Jackson se nuwe album gaan wees. Dit is algemene nuus dat die “24k Magic”-sanger ’n groot fan van die Jacksons is. Dit was glo altyd een van sy drome om die verhoog met Michael se suster te deel. Janet, wat net nou die dag haar eerste TV performance by die Billboard Music Awards in nege jaar gemaak het, is tans in die studio besig met haar album. ’n Ingeligte vertel sy is baie gretig om Bruno op haar album te hê. Volgens die ingeligte was Bruno uit sy vel oor die voorstel en hy kan glo nie wag om saam met die ikoon musiek te maak nie. Die bron pak uit: “Bruno het groot- geraak met Janet se musiek­ en hy was verstom toe hy hoor sy is ’n fan van sy musiek.” Die ingeligte voeg by hulle praat gereeld oor die foon en dat hulle al vasgestel het wanneer hulle gaan ontmoet. Ek hoop die ingeligte het nie die kat aan die stert beet nie, want ek sien uit hierna.