DIE Korsten- en Uitenhage-verkeers-en-rybewys-sentrum gaan weens die munisipale staking afsprake vir die hernuwing van rybewyse met ’n week uitstel. Dié sentrums, sowel as die verbruikersorgsentrums by Mfanasekhaya Gqoboshe, Walmer, Uitenhage Town Hall en Korsten, is tans gesluit. Kupido Baron, ’n munisipale woordvoerder, sê geïsoleerde voorvalle van intimidasie deur stakers is ook aangemeld, maar die gesamentlike bedryfsentrum wat Donderdag op die been gebring is, het dit vinnig hanteer. Inwoners kan gedurende kantoorure die nommer 041 506 7405 skakel om aangeleenthede rakende vullisverwyderings te rapporteer. Toegang Volgens Baron word ’n gebeurlikheidsplan gelyktydig geïmplementeer. “Ons wil graag ’n beroep doen op alle inwoners wat hul eie tuin- en huishoudelike afval na stortingsterreine kan neem, om dit te doen. “Hierdie sentrums is elke dag oop van 07:00 tot 17:00 en niemand sal gedurende hierdie tydperk toegang geweier word nie. “Ons is tans besig om die afsprake vir die hernuwing van rybewyse met ’n week uit te stel.” Inwoners kan kwessies oor vullis by 041 506 2833 aanmeld of stuur ’n e-pos aan hierdie e-posadres: waste@mandelametro.gov.za.