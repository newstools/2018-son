STEFANO Gabbana van die larney Italiaanse brand Dolce & Gabbana het gesê die sangeres Selena Gomez­ is lelik. Eonline berig dis nie die eerste keer dat hy sulke onsmaaklike kommentaar teenoor celebs maak nie. Die ongeskikte man het al vir Kate Moss en Victoria Beckham ook op sosiale media­ geboelie. Ek sien op Eonline Selena se fans was boos toe hulle die lelike comment op Instagram sien. Die ontwerper het by ’n collage van Selena se foto geskryf: “Sy’s so lelik.” Hoewel Selena nie gereageer nie, het talle van haar ondersteuners en vriende hom lelik ingesê. ’n Instagram-gebruiker laat hoor: “Moenie jou brand in die skande steek nie. Jou merits in mode gee jou nie die reg om ’n vrou so te beledig nie.” ’n Ander een sê: “Nie cool nie. Ek gaan nou al my Dolce & Gabbana-items uitgooi. Ek gaan nie weer die brand ondersteun nie.” Selena se bestie, Julia­ Michaels, het getwiet: “Selena, ek is net hier om vir jou te sê jy is een van die mooiste vrou wat ek ken. Ek is lief vir jou.” Ek dink nie Selena moet clapback nie, want sy is regtig baie mooi en daai ongeskikte ontwerper soek net aandag.