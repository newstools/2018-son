DIE Baba-Bokke het oudergewoonte hul beste vir laaste gehou, maar moes weer met die bronsmedalje tevrede wees by die Junior Wêreldbeker-toernooi. Die Baba-Bokke het in Frankryk verbasend maklik met Nieu-Seeland afgereken en met 40-30 gewen om sodoende die toernooi in die derde plek af te sluit. Dwarsskop Sekondes voordat die sirene sou loei, was die SA juniors nog 40-25 voor, maar die Baby Blacks het in die 80ste minuut hul vierde drie gaan druk toe Caleb Clark die doellyn oorgesteek het nadat hy ’n dwarsskop bemeester het. Dit het die Baby Blacks se telling meer skaflik laat lyk. Die Baba-Bokke het egter ses drieë gedruk teenoor die vier van Nieu-Seeland. Suid-Afrika het rustyd met 15-24 agtergeloop, maar was in die tweede helfte in ’n onstuitbare bui. Vier pragdrieë ná rustyd het die weg vir Suid-Afrika se bronsmedalje gebaan. Dit laat die vraag ontstaan waarom die Baba-Bokke nie die hele toernooi gespeel het soos gister nie. Dan sou hulle baie aan ’n toernooi-oorwinning kon kom. Suid-Afrika – Drieë: Tyrone Green (2), Sazi Sandi, Ruan Nortjé, Wansisile Simelane, Asenathi Ntlabakanye; doelskoppe: Gianni Lombard (4), Lubabalo Dobela. Nieu-Seeland – Drieë: Jay Renton, Harry Plummer, Waimana Riedlinger-Kapa, Caleb Clark; doelskoppe: Plummer (2); strafdoele: Plummer (2).