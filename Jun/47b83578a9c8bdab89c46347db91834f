CHRIS Brown sê Rihanna en Karrueche Tran is dream girls en hy sal minstens een van hulle graag weer in sy lewe wil hê. Dié twee stunning vroue weet dit ook, want hulle het vriende wat daaroor praat. Die rapper het ’n verhouding gehad met die 30-jarige Rihanna en Karrueche, wat ook 30 is, maar albei het beskermingsbevele teen Chris gereël. Dis omdat hy mos ’n ou vroueslaner is. Luidens Hollywood Life het iemand na aan Chris gesê hy glo hy sal eendag weer saam met een van hulle wees. Karrueche is egter baie gelukkig in haar verhouding met die 31-jarige Victor Cruz van die New York Giants. Dis vir haar veral lekker omdat die verhouding so gemaklik is. Sy het vroeër aan Bossip gesê dis totaal anders as die stormagtige ver­houding met Chris. Haar beskermingsbevel is vyf jaar gel- dig. Hy het Rihanna geluk gewens op haar verjaardag in Februarie en Kae op hare in Mei. Dat hy dít gedoen het, kom dalk daarop neer dat hy die bevel verontagsaam het. Hul bewonderaars het Chris egter daaraan herinner dat hy dié vroue aangerand het.