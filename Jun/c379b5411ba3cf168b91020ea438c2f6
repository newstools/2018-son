KHLOÉ Kardashian werk aan haar verhouding met Tristan Thompson. Sy en haar maand oue dogter, True, is in Cleveland, Ohio, terwyl sy haar berk se verneuk-skandaal verwerk. Volgens Daily Mail veg Khloé ook terug teen diegene wat haar skerp gekritiseer het omdat sy steeds by Tristan staan. Iemand het juis op Twitter gesê die realiteitster maak ’n moerse fout as sy dink die lang basketbalspeler het verander. “’n Jaar van nou af gaan Khloé heeltemal oor die hele gemors wees en dan gaan sy spyt wees oor al hierdie passiewe posts op Instagram,” skryf die bitterbek. “Sy is nou in ’n stadium waar sy hom liefhet. Tot dan moet ons haar maar toelaat om voor te gee hy het verander en dat hulle ’n gelukkige gesin is.” Khloé (33) het teruggekap en gesê dié woorde is nie wysheid nie en mense moenie net dinge aanneem nie. Sy reageer: “Jy neem aan oor wie ek praat en jy neem aan jy ken my gevoelens. “Om enigiets aan te neem is nie wysheid nie.”