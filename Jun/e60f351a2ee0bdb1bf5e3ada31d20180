JISSIE! As Kim van die famous Kardashian reality clan nie met ’n Kennedy vergelyk word nie, is sy skynbaar ook sommer ’n engel. Kim gaan volgens TMZ die eerste keer face to face kom met die vrou wat sy uit die tronk help bevry het. Al was Alice Marie Johnson ’n eerste oortreder, is sy in 1997 lewenslange tronkstraf sonder die moontlikheid van parool opgelê vir geldwassery en drug conspiracy charges. Woensdag het die Orange One, pres. Donald Trump, haar life sentence opgehef. Kimmie het Alice se vrylating gewangle met die hulp van haar lawyer, Shawn Holley, nadat hulle maande lank met Donald se dogter Ivanka en haar man, Jared Kushner, gekommunikeer het. Bronne (wie dan anders?) naby aan die saak het die site vertel Kim en haar span arrange nou sommer vir dié week al ’n meeting met Alice. En daai bronne vertel die engel sal na Alice toe gaan, en nie andersom nie. Dis nou sodat die ouma eers kan adjust aan die lewe aan die buitekant. Sy het ná haar vrylating gesê dit voel of sy oor kan begin met haar lewe. Verlede week het Kim die Orange One self by die Wit Huis besoek om Alice se geval en hervormings aan die mangstelsel in die algemeen te bespreek. En die reality star belowe ons plegtig Alice is een van talle mense wat verkeerdelik mang wat sy gaan bevry. Noem haar sommer die Lone­ Ranger.