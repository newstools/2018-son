DIE aansoek om verlof tot appèl deur Preshalin Naidoo, wat die ongeluk veroorsaak het waarin die Top Billing-aanbieder Simba Mhere dood is, is Vrydag deur die Randburg-landdroshof afgekeur, berig Algoa FM. “Die hof kom tot die gevolgtrekking dat die vonnis goed gebalanseerd is en die vooruitsigte van sukses van appèl nie bestaan ??nie. Die aansoek om verlof tot appèl word van die hand gewys,” het landdros David Mahango gesê. Mahango het gesê almal stem saam dat Naidoo se roekelose bestuur die lewens van Mhere en Kady-Shay O’Bryan op William Nicolrylaan in Fourways, Johannesburg, op 31 Januarie 2015 geëis het. Dinesh Nandkissor, staatsaan­klaer, het gesê Naidoo het geen geldige gronde om teen sy vonnis te appelleer nie. Galery “Die aansoek voldoen nie aan die voorgeskrewe vereistes nie,” het Nandkissor gesê. Naidoo is Maandag tot tien jaar tronkstraf gevonnis. Die openbare galery was vol van sy vriende en familie. Nandkissor het gesê die hof het bevind Naidoo was roekeloos en het teen ’n buitengewone spoed bestuur en dat hy verkies het om nie tydens die verhoor te getuig nie. “Daar was voldoende bewyse om die beskuldigde skuldig te bevind.” Nandkissor het aangevoer dat geen ander hof tot ’n ander bevinding sou kom nie en het gesê Naidoo het geen berou getoon nie. “Die hof moet die aansoek van die hand wys. As die beskuldigde stadiger gery het, sou hy nie die sterftes veroorsaak het nie.” Naidoo se regsverteenwoordiger het ’n aansoek om borgtog gebring hangende die uitslag van ’n petisie aan die regter-president. Mahango het egter die borgtogaansoek geweier.