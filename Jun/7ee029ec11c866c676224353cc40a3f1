DIE Premierliga-kampioen, Mamelodi Sundowns, het die Ajax Cape Town-duo Brandon Petersen en Grant Magerman in sy visier. Met relegasie wat ná die Tendai Ndoro-sage vir die Urban Warriors dreig, kan die Brazilians Petersen en Magerman dalk die perfekte alternatief bied. Ajax se lot sal in Julie bepaal word nadat regter Denise Fisher aanvank­lik uitspraak voorbehou het. Dinge lyk beslis nie tans goed vir die span van Parow nie. Alles dui daarop dat hy wel volgende seisoen in die Nasionale Eerste Liga gaan speel. Volgens ’n bron by Ajax sal dié klub nie veel van ’n ander keuse hê as om van die spelers te verkoop nie. Dis nou as hulle nie daarin slaag om die saak te wen en die playoffs weer oor te laat speel nie. “Tussen Brandon en Grant kan die klub iets soos 5 of 6 miljoen kry vir die spelers. “Dit sal net goeie business sense maak. Dis ’n jammerte as dit gebeur, maar dit kan die realiteit wees,” sê ’n bron.