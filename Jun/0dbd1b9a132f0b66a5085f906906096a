OUDTSHOORN. – Die vyfde beskuldigde in die Preston Titus-moordverhoor is Dinsdag borgtog geweier. Titus was ’n soldaat. Landdros Johan Steynberg het Masi­mthembe “MJ” January borgtog geweier. Geen buitengewone omstandighede is voor die hof geplaas wat aangedui het dis in die belang van geregtigheid dat hy vrygelaat word nie. Die hof het ook die belange van die gemeenskap in ag geneem. Steynberg het die saak tot Woensdag 11 Julie uitgestel. Toegestaan January sal dan saam met sy drie medebeskuldigdes in die hof verskyn. Hulle is Magdaleen Titus, die vrou van die vermoorde soldaat, haar vriendin Natasha Stuurman en Justice Mooi. Magdaleen is in die Kaapse hooggeregshof borgtog van R30 000 toegestaan. Borgtog van R15 000 is in die Oudtshoorn-landdroshof aan Stuurman toegestaan, terwyl Mooi borgtog geweier is. ’n Sesde verdagte is steeds op vrye voet.