WAYNE Rooney het gister in Washington aangekom om sy langverwagte Major League Soccer (MLS)-skuif na D.C. United af te handel. Die voormalige Engelse kaptein en Manchester United-ster word in die Amerikaanse hoofstad verwag om die besonderhede van ’n twee-en-’n-half-jaar-kontrak vas te stel. Volgens gerugte is sy kontrak $13 miljoen (sowat R180 miljoen) werd. Die Washington Post het berig D.C. United het ingestem om ’n onbekende transfer fee vir die 32-jarige speler se dienste aan Everton te betaal. Rooney sal nie in aanmerking kom om vir United te speel voordat die liga se transfer window op 10 Julie oopgemaak word nie. Kaliber D.C. United hoop dat Rooney gereed sal wees om vir die span te speel teen die tyd dat sy nuwe stadion, Audi Field, in die middel van volgende maand geopen word, en sal vir 20 ligawedstryde beskikbaar wees. D.C. United se afrigter, Ben Olsen, het gesê hy sal die koms van nuwe spelers soos Rooney se kaliber met ope arms verwelkom. “Dit roer, dit roer, dit roer,” het Olsen gesê. “As en wanneer aanwinste kom, sal dit opwindend wees.” Rooney het verlede jaar ná 13 seisoene met Manchester United weer by die Toffees aangesluit. Die veteraanspeler het verlede jaar uit internasionale sokker getree as Engeland se rekord-goal scorer met 53 doele in 119 verskynings. – AFP