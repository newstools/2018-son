KRIS Jenner (62) het aangebied om Cardi B (“I Like It Like That”) se baba te vang. Soos ek altyd sê: Die Kardashians sal énigiets doen vir aandag – selfs om ’n famous rapper se kind te vang. Enigiets, net solank dit tog die aandag op hulle vestig. Hoewel die matriarg nie ’n gekwalifiseerde vroedvrou is nie, moet ’n mens erken sy weet nogal baie wat geboorte betref. Sy het self al die lewe geskenk aan ses bloedjies en sy is die trotse ouma van nege telge. En sy was in die kraamsaal met die meeste van haar dogters se bevallings. Luidens E! Online.com het die momager op ’n Instagram-video van Cardi B gecomment: “Wag, mag ek die vroedvrou wees? Ek dog maar net.” En wat het Cardi B, wat haar eerste baba met haar man, Offset, verwag, geantwoord? Niks! LOL! Sy is tjoepstil en Kris lyk nou soos die verleë, aandagsoekende hondjie wat sy is.