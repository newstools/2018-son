GEORGE Turner, die haker van Skotland, het Saterdag in Edmonton sy span se eerste inter­nasionale driekuns in ’n dekade behaal. Die Skotse span het die gasheer, Kanada, in die Commonwealth­stadion met 48-10 kaf­gedraf. Dit was die openingswedstryd van hul oor­sese toer. Die besoekers se afrigter, Gregor Townsend, het in die tweede helfte self vir ’n spesiale oomblik gesorg: Hy het Adam Hastings die kans gegee om op losskakel sy debuut te maak. Adam (21) is die seun van die legen­dariese voormalige kaptein van Skotland en die Britse en Ierse Leeus, Gavin Hastings (56). – Reuters