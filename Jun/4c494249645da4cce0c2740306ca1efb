ALLES wat die Banyana Banyana-afrigter, Desiree Ellis, aanraak, omskep sy in goud. Ellis was ’n lid van die nasionale sokkerspan wat destyds die Cosafa­beker verower het. Nou het sy gesorg dat die span aan die Afrikabeker-sokkertoernooi volgende jaar in Ghana sal deelneem. Dis nadat hulle Le­sotho met 7-0 oor twee bene kafgedraf het. In ’n eksklusiewe onder­houd met Son het sy gesê: “My spelers is tops. Ek is baie trots op hulle. “Ek bedank ook Safa en die borge vir hul ondersteuning.”