DIE man wat daarvan aangekla word dat hy Mandrax ter waarde van R4,7 miljoen in sy jaart gestock het, het gister die eerste keer in die Mitchells Plain-landdroshof verskyn. Armien Anthony (45) het hom Dinsdag aan die polisie oorgegee nadat die drugs Sondag gevind is in die boot van ’n VW Golf in sy jaart in Martinweg in Westgate, Mitchells Plain. Anthony was nie tydens die bust by die huis nie. Die kar is deurgesoek en ’n mechanic wat in die jaart was, is vir ondervraging ­geneem. Volgens die bure ken hulle hom as ’n mechanic wat net aan Golfies werk. Stoorplek Die bure beskryf die man as ’n “stil ou” wat altyd die kinders in die area ’n job gegee het om hulle weg te hou van drugs. ’n Ingeligte het aan Son gesê daar is ’n moontlikheid dat An­thony se huis as ’n stoorplek gebruik is. Anthony is gister borgtog geweier. Sy saak sal op Woensdag 13 Junie weer voorkom.