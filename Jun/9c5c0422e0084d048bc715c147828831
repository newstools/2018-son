CALITZDORP. – Goed gemoer en verniel. Só kla Isak Fredericks (56) nadat die cops hom toegekap het. Fredericks vertel kwaad: “Ek was daai dag in die dorp. Klaar groceries gekoop en op pad huis toe. “My vrou, Siena, was reeds by die huis en het gewag vir die groceries om kos te maak. “Toe kom daar ’n dik poliesman en -vrou by my stop. “Hulle sê toe ek is dronk. Hoe meer ek vir hulle sê ek is nie dronk nie en dat ek op pad huis toe is met my groceries, hoe onbeskofter het hulle geword. “Die man het my deur die bek geklap dat die bloed spat. “Hy gryp my toe en smyt my in die vên en trap my in dat my kop teen die binnekant klap.” Volgens hom het die cops toe sy groceries uitgegooi. “Oral het aartappels rondgerol. Ek het nie geld om te mors op kos nie. “Maar dis mos daai securities wat die verkeerde mense se name vir die skop-en-trap-eenheid gee. Afhanklik “Nou is ek moer toe gebliksem.” Siena is swaksiende. Sy is direk afhanklik van haar man. Volgens Shaheed McComo, ’n inwoner, rand die polisie mense links en regs aan. McComo kla: “Die arme man was op pad huis toe. “Hoekom sou Isak papdronk met groceries in die hoofstraat stap? “En as hy het, hoekom hom aanrand?” Kapt. Malcolm Pojie, ’n polisiewoordvoerder, het by navraag gesê: “Ons raai Fredericks aan om die saak met die plaaslike stasiekommissaris op te neem. “Hy kan sy ongelukkigheid te kenne gee en vra dat die saak verder ondersoek word.”