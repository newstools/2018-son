FABIAN “Die Ag” Briesies van Gouda het dié week weer in die Tulbagh-landdroshof verskyn op ’n aanklag van moord. Briesies, wat ’n vermeende 28-bendelid is, word daarvan aangekla dat hy die 63-jarige Denis Booysen in Januarie voor sy huis in Tweede Laan, Gouda, doodgeskiet het. Briesies was vir ’n paar maande ná die moord voortvlugtig. Herken Hy is egter in Mei ge­durende ’n skietvoorval onder bendes in die Kaap in die hand gewond. Hy moes vir dié skietwond in die hospitaal behandel word. In die hospitaal het ’n lid van die publiek hom herken nadat sy foto in Son verskyn het, en die polisie is gebel. Briesies is by die hospitaal in hegtenis geneem. Hy loop ook hof vir dwelmverwante misdrywe. Die saak teen hom is vir verdere ondersoek uitgestel.