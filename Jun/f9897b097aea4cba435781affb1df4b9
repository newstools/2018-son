DIE Baaise jeug het die naweek by die Engen Knockout Challenge ’n kans om te wys wat hulle kan doen. Die toernooi word aangebied deur Glenville Celtic. Dit skop vandag 12:00 af op die Gelvandale-sportterrein. Die eindstryd sal Sondag plaasvind. Port Elizabeth het nou die geleentheid om sy talentpoel ten toon te stel nadat Kaapstad eerste aan die beurt was. Die streek se topspanne – PE Sundowns, Apex United en Chippa United – is almal by vanjaar se byeenkoms betrokke. Verlede jaar het Shin­ing Stars van Motherwell vir Chippa United in die eindstryd verslaan. Chippa sal daarom gretig­ wees om wraak te neem. Die wenner van die toernooi kwalifiseer vir die Engen Champ of Champs, wat later vanjaar gehou word. Groep A 1. Glenville Celtic, 2. Bush Bucks Academy, 3. Real White City, 4. Chippa United. Groep B 1. Showville United Bros, 2. Thornhill U­nited, 3. Fairview Bros, 4. City Strikers. Groep C 1. NMU, 2. Young Ideas, 3. Addo Football Youth Academy, 4. Highbury FC. Groep D 1. Apex United, 2. PE Sundowns, 3. Jacaranda Aces, 4. Leeds United.