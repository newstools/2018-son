HOEWEL troukoors in Hollywood hoog loop, gaan JLo eers briek aandraai en haar verhouding geniet. Jennifer Lopez meen sy het die beste tyd van haar lewe saam met die pro baseball-speler Alex Rodriguez. Sy wil nie foute van die verlede herhaal nie. Dié mamma van twee was al drie keer getroud. Al praat sy in haar nuwe song “El Anillo” – wat die Spaans is vir “Die Ring” – oor trou, beteken dit nie sy gaan binnekort in die aisle af loop nie. JLo vertel: “Ons moet ons tyd vat. Ek het talle foute in die verlede gemaak. “Ons is nou volwassenes en ons gaan ons tyd vat en dinge op ons eie tyd doen.” Die 48-jarige sê sy is tans hêppie nes sy is. “Ons lewe op die oomblik is verskriklik ongelooflik. Tussen ons werk en ons kinders lei ons ’n vol lewe. “Ons het nie nou enigiets nodig nie.” Dis reg so, JLo, ’n mens hou jou nie haastig met trougoed nie.