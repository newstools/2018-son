CARDI B is ’n getroude vrou! Ek was saam confused toe haar partner, Offset, Sondagaand op die BET-toekennings vir haar ’n shout-out gee en haar sy vrou noem, maar nou maak alles sin. Cardi kon nie die awards bywoon nie omdat sy hoog swanger is van die rapper wat nou haar man is. Ek sien op eon­line. com die “I Like It Like That”-rapper het self bevestig sy is nou amptelik van die rak af. Dit blyk die twee het reeds in September laas jaar getrou. Sy twiet: “Daar is so baie oomblikke wat ek met die wêreld deel en daar is oomblikke wat ek net vir myself wil hou. Om te trou was een van daai oomblikke. “Ons verhouding was so nuut met dié dat ons opgebreek en weer opgemaak het. Ons moes baie groei, maar ons was so verlief en wou mekaar nie verloor nie.” Toe sak sy behoorlik af oor hoe nuuskierig mense is: “Wel noudat julle besige f*kk*rs weet, kan julle ophou sê my baba is buite die huwelik verwek. Dis hoekom ek my album Invasion of Privacy getitel het, want mense is baie nuuskierig oor ’n mens se lewe.” Cardi moet net chill. Jy wou mos deel gewees het van ’n bedryf waar almal voel hulle het aanspraak op jou persoonlike lewe.