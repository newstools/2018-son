DIE polisie in Humansdorp benodig die publiek se hulp nadat ’n moord in die area gepleeg is. Volgens sers. Majola Nkohli, ’n polisiewoordvoerder, is ’n 43-jarige man dood aangetref in sy backyard shack in Kettledasstraat, Arcadia, in Humansdorp. Nkohli sê Woensdag omstreeks 08:30 was ’n bejaarde vrou op pad na die buitetoilet toe. Sy het gesien haar seun se kamerdeur is oop en daar lê items op die vloer. Onbekend Die vrou het toe in die kamer gaan kyk en haar seun, Ralph Titus, op sy bed gevind met ’n oop wond in die kop. Sy het toe die polisie gekontak. “Ambulanspersoneel het Titus op die toneel dood verklaar. Die omstandighede rondom sy dood is nog onbekend,” het Nkohli gesê. Die polisie moedig enige iemand met inligting wat kan lei tot die arrestasie van die verdagte/s aan om AO Luwelyn Hoffman te bel by 042 200 8100. Die polisie se Stop Misdaadlyn kan ook gebel word op 08600 10111. Alle inligting sal vertroulik hanteer word.