DIE hertogin van Sussex het op ’n troue so ampertjies hard met moederaarde kennis gemaak. Dié naweek – net ’n maand ná hul eie royal wedding – het prins Harry en sy vrou, Meghan Markle, sy neef se troue bygewoon. Ek sien op E Online die nuwe hertogin was baie opgetof in haar wit-en-blou geblomde oorvou-rok met wit skoene en ’n klein wit hoedjie wat haar signature-bolla afrond. Die elegante (maar oninteressante) rok van Oscar de la Renta het ’n allemintige $5 490 (amper R74 000) gekos. En, ja, ons weet sy moet nou kuise klere aantrek, maar ek is seker daar is baie beter modest rokke as dié onooglike een. Die voormalige Suits-aktrise het amper haar gesig stukkend geval toe sy oor die gras na die kerk geloop en byna gestruikel het. Gelukkig was Harry daar om sy bruid te vang en haar te help om haar balans te herwin.