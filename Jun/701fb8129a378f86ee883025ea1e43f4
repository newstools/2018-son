JY KÁN ’n suit dra en nie soos ’n man lyk nie! As jy trendy wil wees, beter jy gou ’n suit nader hark en sommer ’n sexy lace-nommertjie daarby. ’n Pak is mos maar baie manlik en jy moet weet hoe om hom te pair, anders gaan daai sterk, manlike lyne van die pak jou vroulike kurwes heeltemal oorskadu. Die perfekte manier om dit te doen, is om ’n lace-eenstuk onder jou pak aan te trek. Dit bring daai sagte, vroulike element na die look. En moet natuurlik nie die hakke vergeet nie. Dit sal beslis die look na die volgende level van vroulikheid vat.