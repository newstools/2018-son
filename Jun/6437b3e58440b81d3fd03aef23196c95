PARK United speel dié naweek twee wedstryde in die Northern Areas Football Association (Nafa) se Permierliga. As hy hulle wen, kan hy die top-posisie op die puntelys herwin. United is net ’n punt agter die voorloper, Hotspurs, nadat hy verlede week sy twee wedstryde vanweë Ramadaan nie kon speel nie. United sal môre eers Blackpool (3de) moet klop en dan Glenville (11de) Sondag om weer boaan die punte­lys te wees. Dit gaan glad nie maklik wees nie, maar Hotspurs het self ’n moeilike wedstryd wat voorlê. Om bo te bly, moet Hotspurs vir Glenville op sy tuisveld klop. Dit kan ’n taaie wees, en behoort die toeskouers te vermaak. As United wel albei sy wedstryde wen, sal Hotspurs tot die tweede plek gly. Fairview Rovers sal ook probeer om weer onder die top-vier te wees. Rovers speel teen die sukkel­ende Celtic, wat met net 3 oorwinnings van 13 wedstryde voorlaaste op die puntelys is. Môre: Celtic t Fairview Rovers, DYKE; Saints t West Lake, SAINTS; Blackpool t Park United, WIND­VOGEL; Glenville t Hotspurs, GLENVILLE; Fairdene t Helenvale, FINNIS­STRAAT 1; Bloom Callies t Stardrift, FINNISSTRAAT 2. Sondag: Park United t Glenville, FINNIS­STRAAT 2.