DIE Cartoon Network superheroes het op die GrandWest Arena toegesak. Die Powerpuff Girls, Gumball, Darwin, Heatblast, Finn en Jake besoek dié gewilde venue in die Moederstad om kinders te vermaak. Fans word getrakteer op die storie van die briljante wetenskaplike Kelvin Gizmo wat deur die verskillende shows reis. In dié show neem Kelvin die gehoor deur die Cartoon Network wat deur die bose robot Zarr bedreig word. Die gehoor reis deur die land of Ooo en na die stede Townsville en Elmore om ’n paar van die bekende in­woners te ontmoet. Kelvin benodig die gehoor se hulp om te keer dat Zarr sy bose planne uitvoer. Hierdie show bied tydens die huidige skoolvakansie die perfekte vermaak vir die hele gesin. Dit word tot Sondag 1 Julie by GrandWest aangebied. Die kaartjies kos tussen R245 en R365 en kan by Computicket gekoop word.