HOPEFIELD. – ’n Pa (55) is in aanhouding en word aangekla van moord. Die bewering is dat Magiel Geldenhuys sy dwelmverslaafde stiefseun, Roy Blaauw (46), blykbaar in ’n woedebui noodlottig aangerand het. Blaauw het steeds by die gesin gewoon en glo drugs gebruik. Die tragiese voorval het Woensdagnag plaasgevind nadat Blaauw na bewering heelaand rondom die huis geloop en klop het. Blaauw se ma, Rose­line, sê: “Ek probeer nog om alles te verwerk en kan nog nie nou daaroor praat nie.” Getreiter Son het betroubaar verneem dat Geldenhuys buite toe is om met Roy te gaan praat. ’n Huisvriend wat anoniem wil bly, vertel dat die gesin al deur hel is. Hy sê: “Die gesin is heeltyd getreiter as hy gerook of getik was. “Die gesin het al deur soveel hel gegaan. Wie is ons as mense om te judge?” Geldenhuys het intussen in die hof verskyn. Die saak is uitgestel tot Donderdag. Geldenhuys sal dan om borgtog aansoek doen. Die nadoodse ondersoek­ sal eers in dié week afgehandel word, het AO Klaas Maarman, die ondersoekbeampte, gesê.