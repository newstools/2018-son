’N GROEP betogers het gisteroggend die verkeer naby Westlake Village in die suidelike voorstede ontwrig toe hulle stem dik gemaak het oor grond en behuising. Die betoging kom nadat backyarders van Woodlands in Mitchells Plain sowel as Parkwood en Vrygrond onlangs ook weens behuising- en dienslewering-frustrasies betoog het. Betogers het gister tyres gebrand en vroegoggend die besige interseksie by Steenbergweg en West­lake-rylaan vol vullis bemors. Dikmond motoriste wat nie aan betogers gewoond is nie, het half senuagtig ander paaie gesoek op pad werk toe. Die cops was op die toneel en die betogers het daarna die langpad van sowat 8 km na die kantoor van die Constantia-subraad aangedurf. Gewapende Hier het hulle ’n memorandum met gedetailleerde eise aan Penny East, die raadslid, oorhandig. Swaar gewapende beamptes van die Pollsmoor-gevangenis het by die ingang gewaak net ingeval die protes oorspoel na die tronk. Die direkteur van law enforcement in die Stad Kaapstad, Robbie Robberts, het gesê die betoging het 05:28 begin. Amanda Nobande, ’n gemeenskapsleier, meen hul klagtes val al jare op dowe ore. Sy het gesê hulle gee East sewe dae om op al hul demands te reageer anders gaan hulle weer betoog. “Ons eise is grond vir back­yarders, ’n taxi rank, 350F water per dag gratis, ’n gemeenskapsaal, ’n biblioteek en ’n hoërskool.” East het belowe om binne sewe dae terugvoer te gee. Sers. Noloyiso Rwexana, ’n polisiewoordvoerder, het bevestig twee mans van 22 en 32 jaar oud is vir openbare geweld gearresteer. 