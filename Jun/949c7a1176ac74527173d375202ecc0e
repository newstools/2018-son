AS JY hierdie winter super ­trendy wil wees, moet jy seker maak jy het ’n pleated skirt of twee in jou kas. Verkieslik die midi-een (die materiaal strek tot tussen jou knie en enkels). Die lengte is perfek vir die koue dae en op trend. Jy kan dit met of sonder kouse dra, en as jy regtig edgy wil wees, kan jy selfs visnetkouse daarby aantrek. Dié tipe skirt pas by absoluut alles. Jy kan dit pair met ’n hoody, ’n poloneck, ’n snoesige, chunky trui en die it-ste item die winter: ’n puffer. Die opsies met dié skirt is werklik eindeloos. Waarvoor wag jy? Gaan kry vir jou een of twee of gaan krap in jou ma of ouma se kas. Daar sal heel beslis ’n pleated skirt wees. 