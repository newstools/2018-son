DIE Gardens-rugbyspan moes Saterdag hard werk om die eerste deel van die Oostelike Provinsie se Grand Challenge-reeks onoorwonne af te sluit. Despatch het in Uitenhage met ’n groot aanslag gekom voordat Gardens met 28-24 gewen het. In ’n stadium was die telling 17-17 en het dit gelyk of De­spatch vir ’n verrassing kon sorg. Gardens het egter goed kopgehou om te wen. Feitlik al Saterdag se wedstryde het baie mededingend en spannend verloop. Missionvale het wel die Wallabies maklik met 25-0 geklop en Polisie was die enigste ander span wat ook deurgaans in beheer was. Die Bobbies het Spring Rose met 52-17 geklop. Dit was die laaste wedstryde voordat die top-10, vyf uit groep A en vyf uit groep B, mekaar verder die stryd aansê. Gardens, Star of Hope, Progress, Despatch en Missionvale in groep A dring deur. Groep B se spanne wat verder meeding, is die Madibaz, Kruisfontein, Park, Harlequins en Polisie. Die uitslae is: Gardens 28, Despatch 24; Progress 39, Brumbies 27; Star of Hope 22, Trying Stars 21; Missionvale 25, Gelvan Wallabies 0; Born Fighters 31, United Barbarians 28; PE Harlequins 7, Jeffreysbaai 3; Kruisfontein 31, Bombers 15; Polisie 52, Spring Rose 17. Hulle was in Mdantsane in aksie in ’n voorwedstryd vir die Oostelike Provinsie en Grens se wedstryd. Die Lions het hul beste vertoning van die seisoen gelewer en met 41-12 gewen. In die skrums en lynstane het die Eagles gesukkel en die Lions het sewe drieë teenoor twee gedruk.