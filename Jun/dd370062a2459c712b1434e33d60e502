DIE Muizenberg-polisie vra hulp van enige een met inligting wat kan help in hul ondersoek na treinwaens wat op 18 Junie aan die brand gesteek is. Die voorval het Maandag om en by 14:45 by die Steenberg-treinstasie gebeur. Die enjinwa en twee ander passasierswaens is grotendeels verwoes deur die brand. ’n Saak van kwaadwillige saakbeskadiging is by die Muizenberg-polisie geregistreer en enigeen met inligting word gevra om konst. Bernita Campher, die ondersoekbeampte, te kontak by 021 787 9000/14/15, of bel 079 894 1300. Die polisie sê alle inligting sal vertroulik hanteer word.