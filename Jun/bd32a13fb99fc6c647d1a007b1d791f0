TWEE lede van die sigbare bende-ingrypingspan het op pad werk toe twee verdagtes gearresteer vir motorkaping. Volgens kol. Priscilla Naidu, ’n polisiewoordvoerder, is hulle in Gelvandale gevang. “Volgens die klaer (30) het hy Sondag 14:55 in sy kar in Booysenparkweg gewag vir sy vriend wat by ’n OTM was. “Hy is na bewering deur ’n onbekende man genader wat hom met ’n vuurwapen gedreig het. Die klaer is beveel om uit sy voertuig te klim en sy selfoon en kontant is gevat.” Stop Die polisie het ’n verdagte Polo in Stanfordweg gewaar. “Verskeie polisievoertuie het die voertuig geblokkeer en die kapers gedwing om te stop. “Die twee verdagtes (18 en 30) het weggehardloop. Die lede het hulle in hul voertuig agternagesit en gearresteer. “Een verdagte het ’n toy gun by hom gehad. Die verdagtes is in aanhouding vir motor­kaping en besit van ’n vermoedelik gesteelde voertuig.” Albei kom vandag voor.