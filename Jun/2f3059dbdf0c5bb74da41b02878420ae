KYK, die lewe kan darem ’n bietjie onregverdig wees, want hoor hier ... Ek lees op Channel24 die koekoe rapper Kanye West se nuwe album, Ye, is dié week op streaming services en digital platforms ge­release. Dit het in net drie dae al oor die 100 miljoen streams­ wêreldwyd gekry. Groot geld daai. Die moerse syfer is bekend gemaak in ’n statement deur Def Jam Records, die worldwide distributor van G.O.O.D. Music, die record company wat Kanye gestig het. Al sy songs word daarop gerelease. Die rapper Pusha T is die huidige president van daai label. Sy nuwe album, Daytona, wat Kanye geproduce het, was dié week mos sommer bo-aan die Billboard rap en hip-hop charts. Dit was selfs op nommer 3 overall op die album chart. All the luck, nè.