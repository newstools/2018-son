JULLE wag vergeefs as julle hoop Drake (31) gaan ’n diss track swaai in die rigting van sy aartsvyand. In Pusha T (41) se diss track “The Story of Adidon” kap hy lelik na die “Nice for What”-rapper. Pusha T het die hele wêreld geskok toe hy in dié song laat hoor Drake het ’n baba by ’n porn star. Drake het ’n diss track gemaak, maar een van sy brasse meen dis te erg. Hy het Drake oortuig om dit eerder stil te hou, en nou gaan Drake nie die diss track release nie. Uitgelap Een van sy buddies, die music mogul J Prince, sê die diss track gaan beslis die einde beteken van Pusha T en Kanye­ West se loopbane. Hy meen Drake moet die mees volwasse een wees en dit net los. Eonline.­com berig J het uitgelap: “Die bestanddele was net te veel. Ek weet dit sou nie vir Kanye en my ou (Pusha T) goed gewees het nie. Dit sou net nie goed gewees het nie. “Dit gaan nou oor meer as net musiek. Dit gaan mense se livelihood raak. Dit gaan met sy hele leefstyl inmeng van daai oomblik dat die track ge­release word.” Ek wil J sommer deur sy bek klap, want hy spoil ons almal se fun. Ons wil Drake se diss track hoor!