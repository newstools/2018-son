CHRISSY Teigen (32) is ’n vrou so na my hart! Dié snaakse vrou van John Legend is nie vol fiemies nie. Sy neem haarself nie te ernstig op nie en overshare gereeld in die sosiale media. Dié ma van twee wys graag sy is net so ’n mens soos ons ander. Sy het onlangs foto’s gepost van die lelike bloomers wat sy dra nadat sy laas maand aan haar seuntjie die lewe geskenk het. Sy’t ook foto’s gelaai van hoe sy borsvoed. Dié week het sy besluit om haar vagina ’n stoombad te gee. The Juice berig sy het ’n foto van die stoomsessie met haar fans op Instagram gedeel. Op die foto het sy ’n face mask op en daar is ’n handdoek oor haar skoot. ’n Mens kan sien sy hurk oor iets. By die foto skryf sy: “Face mask, heat pad, vagina steam. Nee, ek weet nie of dit werk nie, maar dit sal seker nie seermaak om uit te vind nie?”