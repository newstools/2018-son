KYK, die Kardashians weet hoe om ’n paartie te gooi! Kim het gesorg sy gooi vir haar man, Kanye West, ’n groot bash vir sy 41ste verjaardag. Die rapper het Vrydag verjaar en sy paartie is Sondag gehou. Ek sien op The Juice Kourtney en Kendall, Kim se susters, en van Kanye se famous vrinne, onder ander Teyana Taylor en Quavo, het uitgestiek by die paartie. Ons almal weet die mal haas het ’n groot ego en natuurlik moes sy paartie ’n tema hê wat daarby pas. Van daar die Kanye-koekies, Kanye-koffie en natuurlik die baie weird (lees: lelike) verjaardagkoek. Die verjaardagkoek was veronderstel om te lyk soos die Teton-bergreeks in Wyoming. Dit is waar Kanye die cover song van sy nuwe album record het. Ek verstaan nie so lekker nie. Kim en Kanye het so baie geld, maar die koek lyk nes modderkoekies wat hul drie bloedjies, North West (4), Saint West (2) en Chicago West (4 maande), aan­me­kaar­geslaan het.