EK HET nog blye baba-nuus! Die Desperate Housewives-aktrise Eva Longoria het Dinsdag die eerste keer mamma geword op die rype ouderdom van 43. Dis haar en haar man, Jose Bastón, se eerste baba saam. Die laitie heet San­tiago Enrique Bastón. Die trotse ouers het ’n foto saam met hul seuntjie in die publikasie Hola! USA gedeel. Hulle laat hoor bly: “Ons is so dankbaar vir die pragtige seëning.” Die donkerkop se swangerskap was vol blom-oomblikke. Sy het ’n celeb-studded baby shower gehad en selfs ’n ster op die Hollywood Walk of Fame gekry. Sy het haar swangerskap eers in Desember bekend gemaak en dae later haar bababoepie op ’n strand in Miami afgeshow.