PRINS Charles het sy ongewone bynaampie vir sy nuwe skoondogter onthul. En dit het te doen met die hertogin van Sussex se verhouding met sy seun prins Harry. Prins Charles noem die voormalige Suits-aktrise Meghan Markle (36) “Tungsten” omdat sy soos dié superharde metaal “sterk en onwrikbaar is”, het koninklike bronne aan die Daily Star gesê. Die ingeligte pak uit: “Hy bewonder Meghan vir hoe sterk sy is en die backbone wat sy gee aan Harry, wat ’n tungsten-tipe figuur in sy lewe benodig omdat hy ’n bietjie van ’n softie is. “Dit is soos ’n troetelnaam.” Ek sien ook op Mail Online­ dat dit lyk of koningin Elizabeth ’n soft spot het vir Meghan. Die queen het Meghan uitgenooi om ’n aand op haar privaat trein deur te bring – ’n uitnodiging wat hertogin Catherine of selfs prins Harry en William nog nie eens gekry het nie!