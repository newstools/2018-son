DIE rugbyspan van Tyger­berg behoort maklik op die wenpad te kom wanneer hy Villager op Brookside die stryd aansê. Die manne van Tygerberg het verlede week net-net in ’n Superliga A-wedstryd van die Westelike Provinsie teen NTK vasgeval. Die kragmeting behoort vir lekker hardlooprugby te sorg. Dit is nog vroeg in die seisoen, maar Belhar se nederlaag van 3-80 teen Durb-Bell kan nie goed wees vir die klub se reputasie nie. Dit sal ’n jammerte wees as die span sy Superliga A-status verloor. Belhar reis na die Strand, waar hy St. George’s op Gustrouw aan-vat. St. George’s lek ook nog wonde ná hul nederlaag teen Brackenfell. St. George’s bly ’n gedugte span op hul tuisveld en behoort dié wedstryd maklik te wen. Young Hamiltons was baie ongelukkig om hul derby-stryd Saterdag teen Villagers Worcester op Esselenpark in Worcester te verloor. Die Villagers-span onder die nuut aangestelde breier, Edwill Swartbooi, kan vir ’n groot opskudding sorg deur die gunsteling, Proteas, in hul Breë Langeberg-wedstryd van die Boland te klop. In die Swartland-streek is die aandag op die derby tussen Wesbank en Abbotsdale. Die derby sal op die Wesbank-sportterrein in Malmesbury plaasvind.