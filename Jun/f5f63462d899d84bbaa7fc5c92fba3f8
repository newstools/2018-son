DIE swemdrag-kategorie sal voortaan nie meer deel wees van die Miss America-skoonheidskompetisie nie. Dié kategorie is die laaste tyd as ’n onding beskou. Voortaan sal die beoordelaars die Miss America-deelnemers nie meer op hul fisieke voorkoms takseer nie. So het Gretchen Carlson, die nuwe baas van die Miss America Organization, Dinsdag op ABC se Good Morning America show gesê. Behalwe dit, sal die event nie meer ’n “pageant” wees nie, maar eerder ’n kompetisie. Carlson het ook gesê die wenners sal eerder studiebeurse aangebied word. Terloops, Carlson was Miss America in 1989, berig Huffpost, maar sy het aktivis teen seksuele teistering gedraai nadat sy in 2016 by Fox News bedank het. En die kompetisie het baie probeer verander sedert die #MeToo-veldtog teen sek­suele teistering begin voer is. Carlson sê ook die aanddrag-kategorie gaan gewysig word. Die huidige Miss America, Cara Mund, het nie weer in ’n bikini in die openbaar verskyn sedert sy in September gewen het nie, berig TMZ. En Cara is fine daarmee dat dié kategorie geskrap gaan word. Sy sê sy verskyn daagliks in die openbaar, maar nooit in ’n bikini nie, want dit is mos nie cool om só te lyk wanner ’n mens ’n skool of hospitaal besoek nie. Dis seker ’n geldige punt...