DIE ingryping het begin om die Noord-Kaapse dorpie Sutherland van ondergang te red, sê Imtiaz Sooliman van die humanitêre groep Gift of the Givers. Hy sê vyf van die groep se lorries het Vrydag 200 bale voer afgelewer wat deur boere in Noordwes geskenk is. Hy sê die volhoubaarheid van die streek hang van water af. “Al 200 boorgate in Sutherland het opgedroog omdat die watervlak erg gedaal het weens die ergste droogte in ’n eeu.” Sooliman voeg by Gift of the Givers se boorspan sal môre met twee rigs in die dorp aankom. Dit word gevolg deur die lewering van 40 000 F diesel wat deur die organisasie betaal is. Hulle gaan 200 nuwe boorgate in Sutherland begin boor. – News24