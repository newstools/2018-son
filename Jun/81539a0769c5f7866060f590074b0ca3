AL IS ’n antie van Athlone dankbaar vir ’n dak oor haar kop, is sy nie happy oor die toestand van die huis nie. Ná meer as 30 jaar op ’n waglys het sy haar huis gekry, maar die huis is glad nie wat sy verwag het nie. Julia Orphan (69), wat al drie jaar in die council-huis bly, meen die huis is onvolledig en benodig nog baie werk. “Alles lek in my huis. Daar is geen gutters of vents nie. Die vensters val vanself uit. Hoe teken bouers ’n huis af wat besig is om uitmekaar te val?” vra Orphan. Sy sê die afgelope drie jaar is dit ’n nagmerrie om in die huis te bly. Volgens haar val klagtes daaroor op dowe ore. “Ek kla en kla en weet my klagtes is geldig. Dis nie asof ek oor nonsens moan nie. Ek is dankbaar vir ’n dak oor my kop, maar nie oor die toestand nie,” sê sy. Orphan het hieroor gekla teenoor Kaapstad se mayor, Patricia de Lille, tydens haar besoek aan Athlone se tydelike kantoor. Die doel van dié tipe kantore is om die regering meer toeganklik en sigbaar vir mense te maak. Die kantore sal ’n direkte lyn vir inwoners en gemeenskappe wees om met die burgemeester, mayco-lede, raadslede en amptenare van die Stad Kaapstad te praat. De Lille meen dié tipe kantore verbind inwoners met die Stad en kan die kwaliteitdiens aan alle inwoners verbeter. Baie inwoners het hul klagtes en bekommernisse met die mayor gedeel. Abubakar Blankenberg (70), nog ’n inwoner, meen die top-probleme is swak polisiediens en die afwesigheid van formele strukture vir informele traders. “Sowat tien jaar gelede is beloof dat beter na die informal­ traders gekyk sal word, maar niks gebeur nie,” sê hy. Maar gister het Blankenberg­ weer hoop gekry. “Ons sit nie agteroor nie. Ons sal aanhou vra hoe die Stad ons kan help om die trading area beter te maak. “Ons vra ook dat iets gedoen word aan sekuriteit omdat ons weet die Stad kan nie ingryp by die polisie nie,” sê hy. Blankenberg sê baie mense voel onveilig omdat daar nie beter polisiesigbaarheid is nie en dit hou hulle weg van die traders af. 