DIE sokkerspan van die Laerskool Floreat in Retreat is die wenner van die eerste Safe Schools Challenge-toernooi. Dié toernooi is in samewerking met die sokkerklub Greenwood Athletic en die Wes-Kaapse onderwysdepartement se Metro-Suid-distrik aangebied. Floreat het Square Hill in die eindstryd met skoppe vanaf die strafmerk (6-5) geklop. Die toernooi het Dinsdag op die Solostraat-sportterrein in Retreat geëindig. Dit is deel van die distrik se program om leerders in die skoolvakansie besig te hou. Nege skole het deelgeneem. Charmaine Samuels van Safe Schools sê sy is verheug oor die sukses van die toernooi.