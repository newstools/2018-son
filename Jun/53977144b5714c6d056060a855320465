QUEBEC. – Pres. Donald Trump van Amerika het Saterdag gesê hy het ’n “duidelike doel” vir die kernberaad met Kim Jong-oen môre in Singapoer. Hy het toegegee vooruitgang sal van die oomblik afhang en gesê die beraad is ’n “eenmalige kans” vir Noord-Korea se leier. Toe Trump weg is by die G7-saamtrek in Kanada, het hy gesê hy is op ’n vredesending wat goed vorder, al betree hy “onbekende terrein”. Hy reken alles sal baie goed afloop. – AP