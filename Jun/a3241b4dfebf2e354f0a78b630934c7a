DIE Oos-Londense streekhof het Lonwabo Velaphi (27) skuldig bevind aan roof met verswarende omstandighede en hom tot 15 jaar tronkstraf gevonnis. Dit volg op ’n rooftog by ’n drankwinkel op 10 September 2016 in Amalinda in Oos-Londen. Sewe verdagtes met vyf vuurwapens het by die winkel ingestorm, personeel met hul wapens gedreig en drank en kontant gesteel. Beroof In ’n afsonderlike saak is Akhona Stofu (30) tot 15 jaar tronkstraf vir roof gevonnis. Hy het ’n vrou wat op pad werk toe was naby die Cambridge-spoorlyn met ’n mes beroof. Hy het haar handsak met ’n selfoon daarin gesteel. Sy drie vorige veroordelings het tot dié stewige vonnis gelei.