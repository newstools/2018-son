DIE Kaapse hooggeregshof sal eers oor sewe weke Henri van Breda se aansoek om verlof tot appèl aanhoor. Die veroordeelde bylmoordenaar is vroeër vandeesmaand drie lewenslange vonnisse opgelê vir die moord op sy ouers, Martin en Teresa van Breda, en sy ouer broer, Rudi. Regter Siraj Desai het Henri (23) reeds op 21 Mei skuldig bevind aan die moorde. Hy is ook gestraf vir poging tot moord op sy sussie, Marli. Hiervoor is hy 15 jaar opgelê. Sy lawyer, adv. Pieter Botha, het ná sy vonnisoplegging gesê hulle gaan teen die uitspraak appelleer. Bitter Die appèl sou môre aangehoor word, maar volgens Eric Ntabazalila, woordvoerder van die nasionale vervolgingsgesag, het die staat én Henri se lawyers nog tyd nodig. “Die aansoek sal op 14 Augustus aangehoor word.” Die moorde is op 27 Januarie 2015 in die gesin se woning op die De Zalze-landgoed buite Stellenbosch gepleeg. Henri het tot die bitter einde dik gehou oor sy onskuld. Hy het inbrekers die skuld gegee.