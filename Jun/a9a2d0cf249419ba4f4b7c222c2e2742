KYK, jy het al vir Oprah Winfrey sien uitflip op haar eie TV show. Daai oomblikke van “you get a car, you get a car, everybody gets a car”. Maar toe vertel TMZ my sy het omtrent berserk gegaan oor ’n uitstalling in die Smithsonian-museum in Washington DC. Dit gaan natuurlik heeltemal oor haarself. Die TV queen het mos in New York met Adam Glyn gepraat waar hy haar geluk gewens het met die Oprah-uitstalling in die National Mu­seum for African American History­ and Culture. Die Smithsonian beskryf haar as ’n aktivis wie se contributions soortgelyk is aan dié van die grotes soos Sojourner Truth en Ida B Wells. En toe gaan Oprah (64) heeltemal bonkers oor dié eer. Sy het verduidelik dit is die laaste ding wat sy verwag het. Die goed op die uitstalling sluit in die suit wat sy aangehad het toe sy in 2004 karre op The Oprah Winfrey Show weggegee het en foto’s van haar jaarboek in 1971 by Nash­ville High. Die uitstalling getiteld Watching Oprah: The Oprah Winfrey Show and American Culture sal ’n jaar oop wees en open môre.