BISHOP Lavis se polisie het Woensdagaand vier mans gearresteer wat in besit was van wapens en koeëls. Volgens ’n woordvoerder van die polisie, sers. Noloyiso Rwexana, het die cops opgetree nadat ’n bendeskietery uitgebreek het. “Hulle het vier mans tussen die ouderdom van 21 en 28 jaar deursoek en op ’n Norinco Star 9 mm-pistool en ’n Astra 9 mm-pistool en 16 koëels beslag gelê.” Al die verdagtes sal in die Bishop Lavis-landdroshof verskyn.