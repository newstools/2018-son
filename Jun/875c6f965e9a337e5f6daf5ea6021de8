DIÉ week fokus­ ons op yummy, modebewuste pappas! Ek het ’n paar stylvolle celeb-dêrras gaan soek wat gereeld wys hoe trots hulle daarop is om pa te wees en hoe lief hulle vir hul kinders is. Die sokkerster Ronaldo het vier bloedjies, Cristiano Ronaldo Jr., Alana Martina dos Santos Aveiro, Eva Maria dos Santos en Mateo Ronaldo. Dié dêrra het ook sy eie mode- en skoenereeks, CR7. Ek dink David Beckham is verreweg die mees modebewuste celeb-dêrra. Hy lyk altyd stylvol en weet wat werk vir hom en wat nie. Dink maar net aan hoe hy byna ’n maand gelede die koppe op die koninklike troue laat draai het in sy donker pak wat gelyk het asof dit aan sy lyf gegiet is. Die sanger John Legend het dié week gesê vaderskap het sy hele wêreld verander en dit is vir hom die lekkerste ding op aarde. Dié pappa het ’n dogtertjie, Luna Simone Stephens (2), en ’n maand oue seuntjie, Miles Theodore Stephens. En dan is daar die ander trotse en supersexy dêrras Channing Tatum, Ryan Reynolds, Usher en Dwayne Johnson. Gelukkige Vadersdag, julle! 