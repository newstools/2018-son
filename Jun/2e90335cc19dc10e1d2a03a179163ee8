70 JAAR jonk! Ja, verlede naweek was dit die globale verjaardag van een van die mees ikoniese kar-brands van alle tye. En terloops, volgens navorsing, een van die mees erkende badges (en shape) op die planeet. Ek praat natuurlik nou van Porsche­. En ek en Mila was Saterdag daar by die global birthday celebrations by Kyalami. Behalwe vir die uitstalling van die brand self, was daar seker 1 500 of meer Porsches van elke kleur en geur, oud en jonk, vintage en nuut, wat deur die eienaars en Porsche clubs gebring is. Doer ver in 1948 het Ferdinand Porsche, die granddaddy van die brand, die eerste prototipe bekend gestel (die body was aluminium, as ek reg onthou). Dit was ’n lightweight rag top coupe sportskar met ’n rear wheel driven, rear mounted-enjin. Dit was die granddaddy van wat die ikoniese 356 sou word. Produksie het in die klein dorpie Gmünd in Oostenryk begin, waar 50 karre gebou is. In 1950 het die fabriek na Zuffenhausen, Duitsland, geskuif en produksie van die 356 het voortgegaan tot April 1965, selfs nadat die replacement model 911 in 1963 sy debuut gemaak het. Terloops, van die 76 000 oorspronklikes wat gebou is, bestaan die helfte nog. Dit wys jou net hóé goed hulle daai jare aanmekaar gesit is. En as jy na die foto van die “356 Nr. 1 Show Car” kyk, sal jy beslis die DNA van basies alle Porsches sien. Maar laat die Porsche porn pics eerder meer vertel ... 