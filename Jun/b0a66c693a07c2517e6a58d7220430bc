DIE TV-evangelis Jesse Duplantis van New Orleans, Amerika, het aan sy wêreldwye gehoor vertel God wil hê hy moet ’n nuwe jet kry. Die Here het glo gesê dit moet ’n Dassault Falcon 7X wees met ’n topspoed van 1 100 km/h. ’n Nuwe een kos sowat R677 miljoen! Dit sal die vierde vliegtuig in die besit van Jesse Duplantis Ministries wees. Duplantis sê in ’n video hy glo predikante moet als tot hul beskikking hê om die Woord te verkondig. “As Jesus vandag op Aarde was, sou hy nie op ’n donkie gery het nie.” – usatoday.com