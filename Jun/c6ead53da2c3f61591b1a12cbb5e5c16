JY SAL dalk Paris Hilton­ se sprokiestroue op die kassie kan kyk. Dié 37-jarige hotelerfgenaam se verloofde, Chris Zylka, het haar in Januarie die groot vraag gevra. Paris en die akteur het in 2016 begin date. Ek lees op IOL Paris sê sy het al ’n hele paar aanbiedinge gekry van verskeie mense om haar troue te televise. Die ster vertel gretig aan E! News: “Ons het baie oproepe gekry van networks­ wat ’n show aan ons ge-pitch het.” Dié socialite lap nie baie uit oor haar troue nie, maar sy het laat hoor dat haar trourok baie elegant gaan wees. Sy sê ook dat die plegtigheid klein en intiem gaan wees. Ek sluk baie swaar hieraan, want sy is mos maar ’n diva. Paris laat hoor: “Dit gaan baie moeilik wees om die gastelys af te skaal, want ek het vriende oor die wêreld heen. Dit gaan ’n baie moeilike keuse wees. Anders gaan ek ’n miljoen mense daar hê!”