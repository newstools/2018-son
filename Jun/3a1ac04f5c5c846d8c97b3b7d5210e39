DIE doppie van ’n spulse onnie het geklap nadat hy glo ’n jaar met een van sy leerders gejol het. Nadat ’n selfie van hul halfnaakte kaperjolle versprei is, het die onnie glo Dinsdag by sy skool in Mosselbaai bedank. Op die foto staan die leerder (16) met kaal borste en die onnie met sy penis in sy hand. Volgens ’n bron is die onnie, wie se naam aan Son bekend is, reeds ’n jaar in ’n verhouding met die leerder. Die meisie is tans in gr. 11 en Son se bron sê sy het die onnie gereeld besoek by sy huis, waar ekstra lesse aan haar gegee is. Die onnie se vrou werk vir die Wes-Kaapse onderwys­departement (WKOD). Volgens die bron is die foto versprei toe die leerder se foon geval en sy haar memory card verloor het. ’n Ander leerder het dit toe in die hande gekry en onder hul skoolmaats versprei. Bronagh Hammond, woordvoerder van die WKOD, het aan Son gesê hulle het van die foto gehoor. Volgens Hammond het die skoolhoof die saak aan die distrikskantoor gerapporteer. Sy sê: “Die WKOD het onmiddellik ’n skoolsielkundige en ’n maatskaplike werker gereël om die skoolhoof te help om die saak te hanteer. “Die saak is ook na arbeidsverhoudinge sowel as die polisie verwys.” Hammond sê die departement beskou hierdie soort saak as ernstig. Sy sê: “Die direktoraat vir arbeidsverhoudinge sal die saak ondersoek en die relevante dissiplinêre prosedures toepas.” Praat Hammond bevestig ook die onnie is nie meer by die skool nie. Toe Son die onnie om kommentaar nader, was hy maar huiwerig om oor die situasie te praat. Hy het aanvanklik gesê hy is glad nie in ’n posisie om daaroor te praat nie en die mense moet maar sê wat hulle wil. Hy het Son se joernalis egter later teruggebel en gevra dat ons asseblief sy en die meisie se privaatheid moet respekteer. Son se joernalis het die onnie toe gevra of dit wel so is dat hy en die leerder in ’n verhouding was, maar hy het dit ontken. Sy reaksie was: “Dit was ’n sporadiese voorval. “Dis ’n baie sensitiewe saak waaroor ek glad nie wil praat nie.” Teen druktyd het die polisie nog nie op Son se navrae gereageer om te bevestig of ’n saak teen die onnie aanhangig gemaak is nie.