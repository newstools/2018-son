Sanef se versoek kom nadat die fotograaf Jacques Nelles dié week met ’n rubberkoeël in die rug geskiet is en die senior verslaggewer Virginia Keppler haar been en enkel gebreek het terwyl hulle gehardloop het vir cover tydens ’n diensleweringsprotesoptog by die township Eersterust in Pretoria. Die Pretoria News-verslaggewer Sakhile Ndlazi is ook deur rubberkoeëls in die rug en teen die kop getref. Sanef se Kate Skinner sê die organisasie veroordeel die voorval­. “Wanneer joernaliste diens­leweringsprotesoptogte dek, moet hulle dit doen in die konteks van veiligheid, anders gaan jy nie die stories kry wat na buite moet gaan nie, veral in ’n voorverkiesingstydperk,” meen Skinner – EWN