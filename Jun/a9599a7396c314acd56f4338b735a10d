LAURA Prepon, vir wie die meeste mense seker sal ken as die tronkvoël Alex in Orange Is the New Black (of as jy ouer is: as Donna van die sitkom That ’70’s Show), het volgens Channel24 die naweek met Ben Foster afgehaak. Ben, wat tot Augustus 2015 deurmekaar was met daai hot blonde Robin Wright, is bekend vir sy spel in veral 3:10 to Yuma en Hell or High Water. Natuurlik is die troufoto’s op social media versprei. “Just married! Thank you for all the love and support. Wish­ing all of us the good stuff,” het Laura online geskryf. Die twee het in Oktober 2016 verloof geraak. Laura het die rots aan haar vinger afge-show by die première van haar fliek The Girl on the Train. Hulle het reeds ’n 10 maande oue dogter genaamd Ella.