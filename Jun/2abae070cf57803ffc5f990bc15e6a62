LEWER 36-40 koekies. Bestanddele: 250 g botter 60 ml olie 150 g suiker 2 eiergele 10 ml vanieljegeursel 240 g bruismeel 240 g koekmeel Klappervulsel: 2 eierwitte 150 ml suiker 60 g fyn, droë klapper 250 ml appelkooskonfyt Metode: 1. Voorverhit die oond tot 180 °C. Bespuit vier kolwyntjiepanne met kleefwerende sproei. 2. Klits die botter, olie en suiker tot romerig, lig en donsig. Voeg die eiergele een vir een by en klits ná elke byvoeging goed. Roer die vanieljegeursel by. Sif die bruis- en koekmeel by en meng tot ’n sagte deeg. 3. Plaas die deeg op ’n oppervlak wat liggies met meel bestrooi is en rol dit 6 mm dik uit. Druk met ’n deegdrukker met ’n geriffelde rand deegsirkels uit. 4. Plaas die deegsirkels in die holtes van die kolwyntjiepanne en druk dit vas. Prik die deeg met ’n vurk en plaas ’n balletjie klappervulsel (sien die metode regs) aan die een kant. 5. Bak 12-15 minute of tot effens goudbruin. Verwyder uit die oond en skep ’n teelepeltjie konfyt langs die klappervulsel in elkeen van die deegdoppies. Klappervulsel: 1. Klits die eierwitte styf en voeg die suiker geleidelik by. Roer die klapper by en meng goed. Hou eenkant tot benodig.