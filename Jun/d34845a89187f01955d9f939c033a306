YOUNG Standards RFC en Burton Francis het dit moontlik gemaak dat Kyle­ Adams van die Paarl se wens – ’n lekker Spur-maaltyd – vervul word. Kyle is ’n 14-jarige leerder van die Hoërskool Paulus­ Joubert wat terminaal siek is met kanker­. Die kanker het al tot in fase 4 gevorder. Danksy Francis, ’n bekende rugbyspeler van die Paarl wat al vir verskeie Superrugby-spanne in Suid-Afrika gespeel het, en Young Standards RFC het Kyle en sy gesin onlangs ’n lekker Spur-ete geniet. Kyle het saam met sy ouers en jonger­ suster gegaan. Hy het deur die pyn die ete geniet. Francis sê hy wil onder die vaandel van Young Standards RFC/Burton Francis-gemeenskapsprojek terugploeg in die gemeenskap. Dit is deel van hul sosiale gemeenskaps­opheffing, wat verskeie projekte sal insluit. Hulle wil graag nouer betrokke raak by gemeenskapsprojekte. Die Kyle Adams-ete was maar die begin en Burton het beloof om meer betrokke­ te raak op verskeie vlakke. Young Standards RFC is vanjaar 127 jaar oud en is die oudste rugbyklub in die Boland. Standards het al verskeie spelers opgelewer wat diep spore in Suid-Afrikaanse rugby getrap het.