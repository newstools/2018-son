’N SAKEMAN van die Strand het erge skade gely toe die Bedrock-gastehuis Woensdagaand afgebrand het. Die gastehuis, op die hoek van Wesley- en Kerkstraat, is ’n blok van die see af en nou totaal vernietig. Volgens Pierre Naude, die eienaar, het hulle in Januarie daar begin sake doen. Terugkom Die plek was eens ’n skakelhuis. Dis sedert Junie verlede jaar opgeknap en in ’n gastehuis omskep. Die oorsaak van die brand is nog nie bekend nie. Dit het vermoedelik in die gastehuis se dak ontstaan. Niemand het seergekry nie. Een van die inwoners het aan Son gesê hy was winkel toe en toe hy terugkom, was die plek aan die brand. Die inwoner kon net sy klere en beddegoed red.