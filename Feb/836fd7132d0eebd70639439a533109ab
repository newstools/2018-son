DELFT se eenheid vir gesinsgeweld, kinderbeskerming en seksmisdade soek die publiek se hulp om twee mense op te spoor wat kan help in ’n verkragtingsaak. Kapt. FC van Wyk van die polisie sê die slagoffer was 16:45 op 30 Januarie in ’n wit Quantum-taxi van Elsies­rivier op pad na Leidenstraat in Delft. “Terwyl hulle in Symphonyweg na Belhar gery het, het ’n passasier ’n mes uitgehaal en die vrou gedreig terwyl ’n tweede man haar verkrag het. “Sy is in Leidenstraat afgelaai, waar ’n ander vrou haar gehelp het.” Volgens Van Wyk is identikits van die twee verdagtes saamgestel. Mense met inligting kan die ondersoek­beampte, speursers. Ashley Johnson, bel op 073 384 1157 of kapt. Michael Thebus op 082 522 1048 of Crime Stop by 08600 10111 skakel.