DIE vrou van Westering in die Baai wat glo betrokke was by ’n kinderpornografie-sindikaat, het gister weer in die landdroshof verskyn. Dié sindikaat het foto’s versprei van babas wat seksueel mishandel word. Dié 22-jarige was na bewering lid van ’n sindikaat wat materiaal versprei het van babas – insluitend pasgebore babas – wat verkrag, mishandel en vermoor word. Ondersoekspan Klagte teen haar sluit in die invoer, besit en verspreiding van kinderpornografie. ’n Ondersoekspan in Johannesburg het saam met die FBI in Amerika en die Belgiese polisie gewerk ten tye van die vrou se arrestasie. Haar man is intussen tronk toe gestuur omdat hy skuldig gepleit het op alle aanklagte teen hom.