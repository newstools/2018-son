KORT nadat dit in 2011 begin het, het Suid-Afrika se hernubarekrag-program die vinnigste groei ter wêreld getoon. Byna R178 miljard is in sewe jaar in skoon energie gepomp. Onafhanklike kragverskaffers het opge-pop en kragkoop-deals met Eskom gesluit. Toe, in 2015, word Brian Molefe die CEO van Eskom. Dit blyk nou dat hy en pres. Jacob Zuma korrupte planne met die Guptas gehad het. Molefe het die hernubarekrag-program in die kiem gesmoor en gesê dis te duur. Eskom het toe die leiding geneem met ’n peperduur kernkrag-bouprogram, wat gesteun is deur Zuma-hulle. Finansiering vir skoon energie het laas jaar gesink tot net R50 miljoen. – Fin24