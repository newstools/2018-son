DIE Bulls het gister op Loftus Vers­feld ’n skoksege behaal toe hulle die oorweldigende gunstelinge, die Hurricanes, met 21-19 geklop het. Die Bulls was in die rustyd met 16-12 voor teen 2016 se Superrugby-kampioen. Min kenners het die Bulls ’n kans gegee, maar John Mitchell, afrigter, het gewys hy is ’n towenaar. Dit is duidelik dat ’n vars briesie van hoop op Loftus waai. Die Bulls se vertoning was ook in skrille kontras met die spel wat afrigters soos Frans Ludeke en Nollis Marais opgedis het. Die hoogtepunt van die wedstryd was die samespel tussen die twee Bulls-slotte, RG Snyman en Lood de Jager. Puntemakers: BULLS – drieë: Johnny Kotze, Lood de Jager, Pierre Schoeman; strafdoele: Handré Pollard (3). HURRICANES – drieë: Ricky Riccitelli, Wes Goosen, Beauden Barrett; doelskop: Ihaia West (2).