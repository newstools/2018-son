DIE polisie het vier mense in Brown’s Farm, Nyanga, weens rooftogte by huise in hegtenis geneem. Volgens ’n polisiewoordvoerder, sers. Noloyiso Rwexana, was daar Sondag 3 Januarie ’n rooftog by ’n huis in Ndibelastraat, Brown’s Farm. “Die polisie het inligting opgevolg en toe ’n vrou en vier mans gearresteer.” Volgens Rwexana het die polisie gister ’n vuurwapen, 26 koeëls, yskaste en ’n flat-screen TV daar gekry wat Dinsdag tydens ’n rooftog in Bishop Lavis van ’n trok af gevat is. Die vier verdagtes (onderskeidelik 30, 34, 36 en 37 jaar oud) sal in die Athlone-landdroshof verskyn. Van hulle sal ook in die Bishop Lavis-hof verskyn vir ’n rooftog wat Dinsdag daar plaasgevind het.