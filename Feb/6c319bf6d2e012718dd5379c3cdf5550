ONS is mos lief vir makietie en hou daavan as ons jong mense goed doen. Op 3 Maart gaan dit ’n kombinasie van die twee wees om fondse in te samel vir die 12-jarige Montao Cupido van Kraaifontein. Die jong man kan goed mik en is gekies om aan twee internasionale kompetisies deel te deen. Die eerste hiervan is die National­ Archery in Schools Programme (NASP) Africa All Stars Kampioenskap wat einde April in Johannesburg plaasvind. In Julie is hy op Kanada toe waar aan die NASP All Nation All-Stars-kampioenskap gaan deelneem. Om dié talentvolle seun te help geld insamel om die land en die Kaap te verteenwoordig, word daar makietie met The Rockets by die Kraaifontein Civic Centre gehou. Adee Jay en DJ Lee sal ook seker maak jy bly op jou voete. Die deure maak om 19:00 oop en die vermaak begin om 20:00. Nooi jou vriende en bring jou eie platters en drinks saam. Kaartjies kos R120 is by Computicket of enige Shoprite/Checkers-winkel beskikbaar.