DIE lyk van ’n halfnaak vrou is verlede Saterdag gevind in ’n stormwaterdrein langs ’n oop stuk veld in NU5, Mother­well. ’n Verbyganger het omstreeks 13:30 afgekom op die liggaam, wat in die drein op die hoek van Zunga- en Xabana­straat versteek is. Kol. Priscilla Naidu, ’n polisie­woordvoerder, sê ’n plastieksak is oor die vrou se kop getrek. Die slagoffer se ouderdom word tussen 20 en 25 geraam. Haar identiteit moet ook nog vasgestel word. Dis nog nie bekend wat die oorsaak van die slagoffer se dood is nie. Die polisie vra enigiemand met enige inligting om asseblief die naaste polisiestasie te kontak.