KENDRICK Lamar het die track list vir die soundtrack van die lang verwagte film Black Panther bekend gemaak en daar is ’n paar Suid-Afrikaanse kunstenaars op die soundtrack. Die plaaslike akteurs wat in die film te sien is, is die legendariese John Kani en Atandwa, sy seun, en Connie Chiume, wat almal vroeër dié week die première van die film in Los Angeles bygewoon het. Die plaaslike musiekkuns­tenaars op die soundtrack is Babes Wodumo, Sjava, Yugen Blakrok en Saudi. Kendrick het die lys songs Woensdag op Twitter bekend gemaak. Ander kunstenaars sluit SZA en Vince Staples in. Die soundtrack word oor presies ’n week uitgereik.