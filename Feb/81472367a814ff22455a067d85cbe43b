HEIDI Klum meen daar moenie ’n vervaldatum wees soos wat ’n model ouer word nie. Mail Online berig die Duitse model gaan nie ophou model net omdat sommige mense dink sy is te oud om dit te doen nie. Die 44-jarige Heidi het in The Ellen DeGeneres Show vertel dat sy gekritiseer is nadat sy in die veldtog vir haar eie lingerie-reeks, Heidi Klum Intimates, verskyn het. “Somtyds sê mense: ‘Jy is 44, jy raak 45, hoekom gee jy nie die baton aan vir iemand anders nie?’ “Maar ek dink altyd: Daar is baie vroue van my ouderdom of van 50, 60 of 70. Wat? Het ons ’n vervaldatum? Kan ons nie ook nog sexy voel nie?” wou sy weet. Heidi het bygevoeg: “Hoekom moet ons altyd 20 of 30 jaar oud wees? Hoekom kan daar nie ’n ouer vrou in die veldtog wees nie? “So, ek doen dit nou.”