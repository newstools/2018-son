PAUL Evans, wat teregstaan op aanklagte van die moord op sy girlfriend en haar dogter, het sy bail-aansoek laat vaar. Evans (49) het gister in die Bellville-landdroshof aangedui hy gaan nie meer om borgtog aansoek doen nie. Hy het na bewering sy girlfriend, Shafieka Petersen (38), en haar dogter, Mishka (2), vermoor. Hy is gearresteer kort nadat Mishka se lyk op 23 November in hul huur­kamer in N2 Gateway in Delft-Suid gevind is. Haar lykie was in ’n stuk plastiek en ’n duvet toegedraai en in ’n kombuiskas versteek. Shafieka se lyk is twee dae later ook in die huurkamer ontdek. Haar lyk is onder ’n hoop vuil wasgoed in ’n groot plastiekbad gevind. Sy was ook in plastiek en ’n duvet toegedraai. Die ontdekking is gemaak nadat ’n stank gekom het uit die kamer waar die ma en dogter gewoon het. Shafieka se landlord, Themba Malgas, het die veiligheidshek van die kamer oopgebreek en op die gruvonds afgekom. Evans is vroeër vir observasie na die Karl Bremer-hospitaal in Parow verwys. ’n Sielkundige het bevind niks is fout met hom nie en dat hy in die hof vir sy beweerde dade moet pa staan. Ondersoek Evans se regshulp-lawyer het beweer die cops het sy kliënt aangerand om ’n bekentenis van hom te kry. Die ondersoek is afgehandel. ’n Hooggeregshof­datum sal by die volgende hofverskyning bepaal word. Die saak is tot 2 Maart uitgestel. As 18-jarige is Evans vir moord en roof gearresteer. Hy’s drie jaar later die doodstraf opgelê. Ná die afskaffing van die doodstraf is sy vonnis na lewenslank verander. Sy paroolaansoek is drie keer geweier en die vierde keer, nadat hy 21 jaar in die tronk was, was dit suksesvol.