CALITZDORP. – Gangsters het op AllPay-dag die dorp se hoofstraat behoorlik op horings geneem. Diefight was tussen die 26’s- en die 28’s-bende. Vreesbevange winkelbesoekers hets vroeg die middag vir hul lewe gevlug en besighede het tydelik gesluit. Johnny Pockpas, wat as veiligheidswag in die hoofstraat werk, vertel: “Hier was geen sigbare polisiëring nie. Maar die polisie het mos in ’n vergadering gesê hier is geen misdaad in die hoofstraat nie. “Die fight het gegaan oor piempers wat gaan druiwe steel het. “Die eerste ou is in die rug gesteek en ’n ander een in die bors. “Dit was net bloed en ambulanse. Besighede was tydelik gesluit. “Die gangs het gekom om die nommers vol te maak. “Dis die polisie wat misdaad in die dorp ontken, se skuld. Ons gaan ons nou wend tot die nasionale minister.” Dirkie Abrahams, ’n buurtwaglid, sê: “Daar was behoorlik chaos. “Daar was gangs van St. Helena en dis hul manne wat die k*k kom maak het, gewapen met messe en pangas. “Twee ouens is vir dood agtergelaat en moes na die hospitaal geneem word. Twee ander is net lig gewond. Dala “Een verdagte het in die bar gaan wegkruip toe die ander gangsters revenge op hom wou vat.” ’n Outjie wat sê hy is ’n 28, vertel: “Ons kannie ons broers laat piemp nie. Toe up ons en dala die ding sommer daar waar die kamp van holland is!” Buurtwaglede het die cops gebel. Abrahams het vertel: “En toe hulle opdaag, was alles oor.  Soos gewoonlik. “Maar ek blameer hulle nie met net twee ouens op ’n skof nie!” Kapt. Malcolm Pojie, ’n polisiewoordvoerder, het ontstelde inwoners gevra om kapt. Anna May, die stasiekommissaris, te gaan spreek.