OEFEN saam. Gaan draf of ry fiets saam met jou kind. Sodoende kan jy vir jou kind gesonde gedrag leer, oefening kry en tyd saam met hom of haar spandeer. Skep gesonde gewoontes. Gemorskos wat ryk aan sout en suiker is, smaak dalk lekker, maar dit kan ’n negatiewe uitwerking op jou gesin se gesondheid en bui hê. Skep gesonde snack­ing-gewoontes deur altyd bakkies vrugte, opgesnyde groente, neute of droëvrugte in die huis te hê. Kook saam. Nog ’n manier om kinders geïnteresseerd te kry in gesonde kos, is om saam te kook. Sodoende moedig jy gesonde eetgewoontes aan en leer terselfdertyd vir jou kind hoe om te kook, dinge af te meet en spanwerk. Kinders is ook meer geneig om kos te eet wat hulle help maak het. – rd.com