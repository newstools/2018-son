DIE leier van die DA in die Wes-Kaap, Bonginkosi Madikizela, sê driekwart van die party se koukus het ten gunste van die mosie van wantroue in Patricia de Lille, burgemeester van Kaapstad, gestem. Sy het egter hoofsaaklik oorleef as gevolg van steun van die ANC en ander kleiner opposisiepartye. “Dit beteken in werklikheid dat sy regeer sonder ’n mandaat van haar party. “Dit is ’n ernstige ondermyning van die DA, en die waardes en verkiesingsmandaat wat deur die mense van Kaapstad verleen is,” het hy Donderdag gesê. – News24