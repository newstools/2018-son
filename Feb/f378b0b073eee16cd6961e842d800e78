K. MICHELLE wil terugkeer en die persoon wees aan wie haar ma die lewe geskenk het. Page Six berig die Love & Hip Hop-ster het besluit om haar boud-inspuitings te laat verwyder, want die effek het met pyn gepaard gegaan. “Ek het nie enige pyn of enige issues tot ’n jaar gelede gehad nie, en my gesondheid het net agteruit gegaan,” sê die 33-jarige ster aan Dr. Oz. Sy wei uit: “Ek het al stories gehoor van vroue wat deur dieselfde ding gaan. Dit sluit in verkleuring, pyn in jou rug, migraines, en dit laat jou super-ongemaklik voel.” Hoewel sy gedink het sy lyk “so goed”, was die pyn net nie die moeite werd nie. K. Michelle het die inspuitings vier tot vyf jaar gelede gekry. Nou het sy egter besluit om na haar natuurlike kurwes terug te keer. “Ek wil terugkeer na Kimberly. Ek wil teruggaan na die persoon aan wie my ma die lewe geskenk het.”