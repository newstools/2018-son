LETHEBO Rabalago, die “profeet” wat in 2016 in die nuus was oor hy sy lidmate met Doom spuit “vir genesing”, is skuldig aan aanranding. Rabalago is Vrydag op vyf klagte van aanranding met die opset om ernstig te beseer en oortreding van die Wet op Landboumiddels nadat Limpopo se departement van gesondheid ’n saak teen hom aanhangig gemaak het. Thabiso Teffo van die departement sê die skuldigbevinding moet as waarskuwing vir ander pastore dien wat soortgelyke dinge doen, berig EWN. Die departement het vroeër ’n interdik gekry om Rabalago te keer om lidmate met insekdoder te spuit. – News24