JANE Seymour voel beter as ooit. Eonline.com berig die aktrise verskyn vir die derde keer inPlayboy. Die James Bond girl was in 1973 en 1987 in die tydskrif. “Ek voel baie sexier nou as wat ek ooit gevoel het toe ek jonger was. Daar is ’n vreeslike freedom daarin om so lank te gelewe het soos ek,” sê die 67-jarige aktrise. Jane skryf dit ook daaraan toe dat sy van Botox en plastic surgery wegbly. Sy sien baiekeer mense wat inspuitings gekry het en operasies laat doen het, en dan herken sy hulle nie. Jane voel ook gemaklik in haar vel, want sy probeer niemand beïndruk nie. “Ek probeer niks aan enigeen bewys nie. Wanneer jy jonger is, gaan dit alles oor: ‘Kyk na my.’ Ek probeer niemand kry om na my te kyk nie. Ek probeer nie meer om enigiets aan enigiemand te bewys nie.”