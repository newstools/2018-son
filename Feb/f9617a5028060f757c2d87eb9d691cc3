DAG Zero kon met minstens twee dae aangeskuif word na 16 April. Dit is te danke aan meer Kaapse inwoners wat die waterkrisis ernstig begin opneem. Die Stad Kaapstad het in ’n persverklaring gesê nog sowat 24 500 huishoudings gebruik nou minder as 10 500 F water per maand. Vandag tree selfs strenger waterbeperkings (vlak 6B) in werking. Dit beteken elke persoon mag net 50 F water per dag gebruik. Steel Die Stad het inwoners gevra om nie net in hul huishouding spaarsaam te werk te gaan met water nie; mense moet die beperkings ook by skole en hul werkplek respekteer. Die Stad het inwoners terselfdertyd gemaan om water te “steel” is in niemand se belang nie; op die ou end sal alle inwoners negatief geraak word hierdeur. Die nuwe teiken vir alle inwoners in Kaapstad om Dag Zero vry te spring, is 450 miljoen liter water per dag.