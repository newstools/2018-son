MICHAEL B. Jordan moes kliphard oefen vir sy rol as die booswig Erik Killmonger in die fliek Black Panther. Volgens Men’s Fitness het die akteur nie tyd gehad vir ginnegaap terwyl hy vir sy rol geoefen het nie. Die Creed-akteur is weer kwaai getoets. Hy moes ses etes per dag eet en drie keer per dag oefen om in shape te kom. “Ek het besluit om alles te gee om in shape te kom,” het hy op een van Ellen DeGeneres se shows gesê. Jordan het só baie geoefen dat hy tot 6 F water per dag gedrink het. “Weet jy hoeveel keer moes ek toilet toe gaan?” het hy gegrap. Hy het só hard geoefen dat hy omtrent nie meer ’n sosiale lewe gehad het nie. “Dis moeilik om uit te gaan as jy besef jy moet reg eet. Jy kan nie baie uitgaan as jy in shape moet bly nie.” Die fliek begin op 16 Februarie hier draai. – Channel24