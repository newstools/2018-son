MOTORISTE kan van môre af ’n bietjie asemhaal omdat brandstofpryse daal. Die departement van energie het gesê die petrolprys gaan middernag met 30c/L daal. Albei grade diesel sal met 17c/L daal. Die laer brandstofpryse is hoofsaaklik daaraan te danke dat die rand teen die Amerikaanse dollar verstewig het. Duurste Die rand verhandel rondom sy beste vlakke teen die dollar sedert die middel van 2015. Dit het gistermiddag in ’n stadium teen R12,01 verhandel. In Desember 2017 was petrol op sy duurste teen R14,76/L. Die Automobiel-Assosiasie het die regering vir beter bestuur gevra sodat veral armer mense nie so duur vir petrol hoef te betaal nie. – Fin24