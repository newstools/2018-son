OUERS van leerders aan die Primêre Skool Roosendal het vandeesweek buite die skool betoog teen security­ guards­ se optrede. Een ma het gesê: “Hul rol is om na ons kinders te kyk en seker te maak dat hulle nie met mekaar baklei nie. “Hulle moet ook sorg dat die kinders nie in die gange rondhang nie. “Hul rol is nie om ons kinders blou te slaan en te intimideer nie.” Sy beweer die skoolhoof het aan haar gesê dat hy nie meer die beamptes by die skool wil hê nie omdat hulle die skool ’n swak naam gee. “Ek dink nie hulle gee die skool ’n swak naam nie. Daar moet eerder teen die skuldige beamptes opgetree word,” het sy gesê. Nog ’n ma sê haar kind is ook deur die beamptes aangerand. Volgens haar seun is hy geklap en op sy rug getrap. “Hy het ook gesê een van die beamptes het sy vuurwapen gebruik om hom te intimideer. “Ek wil weet hoekom hulle met ons kinders so aangaan. Daar is ’n groot verskil tussen dissipline en intimidasie. Weet hulle dit nie?”