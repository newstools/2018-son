DIE regsverteenwoordigers van twee besigheidsmanne wat daarvan beskuldig word dat hulle ’n rol gespeel het in vuurwapens wat veronderstel was om vernietig te word en toe aan gangsters verkwansel is, sit met die allemintige taak om deur meer as 2 000 dossiere te werk. Die besonderhede oor die take wat die beskuldigdes se verdediging steeds moet afhandel, is Vrydag in die Wes-Kaapse hoog­geregshof uitgespel. Die hof het ook gehoor die staat is gereed om met die saak voort te gaan. Maar die verdediging moet egter eers deur die duisende dockets gaan. Staar Die sakeman van Rondebosch Irshaad “Hunter” Laher en die wapenhandelaar Alan Raves van Vereeniging was Vrydag in die dock as voorbereiding vir die hofsaak teen hulle. Verskeie klagte staar hulle in die gesig. Die aanklagte fokus op die verkoop van vuurwapens aan bendes in die Wes-Kaap. Christiaan de Jongh, die staatsaanklaer, het Vrydag gesê daar is ongeveer 2 400 dockets en dis ’n reuse-taak om foto­kopieë en skanderings daarvan te maak. Daarom is dié kopieë eers teen Donderdag aan die verdediging oorhandig. De Jongh sê dis duidelik dat die verdediging tyd nodig gaan hê om deur ál die dockets te gaan. Die voormalige polisiekolonel Chris Prinsloo dien tans tronkstraf uit nadat hy minstens 2 000 vuurwapens wat die polisie moes vernietig, aan Laher verkoop het. Laher het toe na bewering die wapens aan bendelede verkoop. – News24