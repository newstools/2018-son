TREVOR Noah het op The Daily Show oor die Britse TV-persoonlikheid Piers Morgan se “softball interview” met pres. Donald Trump van Amerika gepraat. Trevor het die segment begin deur Piers, ’n voormalige wenner van The Celebrity Apprentice, as ’n “unf*ckable Colin Firth” voor te stel. Page Six berig Piers het toe met sy eie gemene comeback gekom. Piers, wat die aanbieder van Good Morning Britain is, het op Twitter gereageer. Hy twiet: “Haai, Trevor Noah, ek stem saam, ek is nie so f*ckable soos Colin Firth nie. Maar jy is nie so snaaks soos Jon Stewart nie. So, ons is soort van even.” Vir dié wat nie weet nie, Jon is Trevor se voorganger op The Daily Show.