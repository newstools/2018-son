HAAI, Sonlanders! Jeppo pak Zohar Matta se twee wagte en stuur só ’n boodskap vir die gangster. Matta hou hom sterkgevreet en  besluit om Jeppo aan te vat. Hy sê hy gaan nêrens heen nie. Jeppo die Huisredder is SALMON SMITH  se nuutste skryfstuk. Geniet die vierde hoofstuk! DIE twee guards kyk Jeppo agterdogtig aan. Hulle het die man nog nooit voorheen hier gesien nie. En die man se hele houding voorspel moeilikheid.Boonop soek hy nog die grootbaas ook.“Wie wil weet?” kom dit kortaf van een van die jongens.“Sy laksman!” kap Jeppo ysig terug.“W-wat bedoel jy met ‘sy ­laksman’?” vra een, wat nou baie versigtig raak.Hulle is nou op hul hoede. Hul hande beweeg na die agterkant van hul broeke.Dít ontgaan nie Jeppo se skerp oë nie. Hy weet dat die skurke vuurwapens aan hulle het.Hy knoop sy lang jas oop en druk sy Stetson-hoed stywer op sy kop. Hy is nou gereed vir aksie.“Ek is sy laksman omdat ek hier is om hom te laat boet vir sy misdade as kinderverkragter daar in die Kaap en sy k*k hier in Tolbosville,” antwoord hy beslis. Kisboude Die guards kyk nou onseker na mekaar. Hulle weet nie of die man hier voor hulle van lotjie getik is nie, want geen mens hier soek k*k met Zohar Matta nie.Hul grootbaas het menige man al kisboude geslaan en hy is nie eens bang vir die polisie nie.En hier kom dié vreemde mansmens en kom dobbel met sy lewe.“So, gaan julle skurwe, lelike-gevreet-etters nou vir my sê waar ek vir Zohar Matta in die hande kan kry of moet ek dit uit julle uit moer?” vra Jeppo bars.Een van die jongens pluk skielik ’n vuurwapen uit en tree baie sterkgevreet na vore.“Ek sê, jou n***! Jy soek vir groot moeilikgeid hier. Jy beter trap hier weg voor jy vrek!”Daar is geen vrees op Jeppo se gesig terwyl hy die skurke aangluur nie.“Dan lyk dit vir my daar is nou net een opsie?…” spoeg hy dit uit.“Ek sal maar vir Zohar Matta ’n boodskap los.”Voordat die skurke kan snap wat Jeppo bedoel, beweeg hy soos blits. Hy gryp die vuurwapen uit die skurk se hande en slaan hom hard op sy bek.Terwyl die skurk soos ’n wafferse superman onderstebo vlieg, kry skurk nr. 2 ’n harde skop op sy bors.Hul donkerbrille spat toe hulle met moederaarde kennis maak.Die Laksman is onmiddellik op hulle voordat hulle kan herstel.Hy pak hulle genadeloos en slaan sewe soorte k*k uit hulle uit.Die jongens probeer keer met hul arms, maar dis asof Jeppo ál sy woede op hulle uitwoed. Hy toon geen genade nie. Toe hulle daar vol bloed, kreunend en asvaal van die stof op die grond lê, kom staan Jeppo voor hulle.“Gaan gee nou dié boodskap aan ­Zohar Matta – sê vir hom dat die einde van sy paadjie aangebreek het.“Hy moet die huis wat hy by Thomas Vermeulen gesteel het, teruggee en sy k*k onmiddellik laat staan.“As hy nie by vanaand middernag die dorp verlaat het nie, dan kom Jeppo die Laksman vir hom!”Toe die twee voos geslaande skurke se makkers op hulle afkom, is Jeppo lankal weg.Zohar sit rustig in sy gemakstoel in die groot voorhuis.Hy het ’n glas duur whiskey in sy hand en ’n skraps geklede jong meisiekind staan agter hom en is besig om sy skouers te masseer.Skielik kom sy manne met die twee bebloede hekwagte in.Zohar se oë rek van skok toe hy die toestand van sy twee hol­borsels sien.Hulle is nogal goed bygekom. Hul oë is half toe geslaan en is potblou.Daar is ’n paar tande missing by albei en elkeen se neus is skeef geslaan.Nou staan hulle kruppel en in pyn hier voor hom.Die groot shebeen-baas staan van sy stoel af op en beduie aan die jong meisie om die vertrek te verlaat.Hy kom staan voor die twee manne.“Wat de donner het julle twee oorgekom?” bulder hy.“Bossie, ons het só op die twee afgekom hier buite by die hek,” antwoord iemand van die kant af.Zohar gluur die jong met yskoue oë aan.“Hou djou bek! Ek’t nie met djou gepraat nie!”Hy rig weer sy oë op die twee beseerde jongens.“Gaan julle my nou vertel wat julle oorgekom het?”“H-hier het ’n man aangekom, B-Bossie,” begin een vertel.“Hy het na Bossie gesoek en toe ons hom nie wou inlaat nie, het  hy ons só gemoer.”“Julle laat julle so moer van één man! Wie is die man?” ontplof Zohar.“Hy’t nie sy regte naam gegee nie, Bossie.“Hy’t net gesê dat ons vir Bossie moet sê ‘Jeppo die Laksman’ kom vanaand vir Bossie.”Dit voel vir Zohar Matta asof iemand hom met ’n skoot water in sy gesig skiet toe hy die naam Jeppo die Laksman, hoor.Sy gesig raak ­lakenwit.Hy steier agtertoe tot in sy gemakstoel. “N-nee?… nee?… d-dit kannie wesie!” hyg hy.“Hy’s net ’n legende. Hy bestaan nie werklik nie!”Die naam Jeppo die Laksman boesem vrees onder misdadigers op die Kaapse Vlakte in.Daar word vertel dat hy jag maak op misdadigers wat op tegniese punte in die hof loskom. Almal vrees hom, want hy betoon geen genade nie. Gedagtegang Daar is egter diegene wat nie in sy bestaan glo nie en dit afmaak as bangmaakpraatjies.“Hy’t gesê dat Bossie die dorp voor middernag moet verlaat of anders kom hy vir Bossie,” ruk een van de hekwagte Zohar uit sy gedagtegang.“Bossie moet glo ook Thomas ­Vermeulen se huis teruggee of anders gaan Bossie dit berou.”Zohar se kop ruk op. Sweet pêrel nou op sy voorkop uit.Hy weet dat hy nou behoorlik in k*kstraat is.Die Jeppo moet voorwaar ’n werklikheid wees, dink hy. En hy maak seker nou jag op my oor ek vry gekom het destyds met daai verkragtingsaak.Nou het Thomas Vermeulen boonop Kaap toe gevlug en seker dáár die Laksman raakgeloop.Thomas het hom natuurlik nou ingelig oor hoe sake hier in Tolbosville staan, wroeg Zohar.Dit voel vir hom asof sy hol uit benoudheid die bank wil opvreet.Hy kyk na sy regterhand-holborsel hier langs hom.“M-Mantas! Gaan kry die anner ouens. Kry sommer allie guns. Dis nou oorlog, want ek gaan f*kk*n nêrens heen nie?...” Lees môre verder