KYK, ek het mos nie ooghare vir die meeste mense oor wie ek op dié blaaie moet skryf nie. Maar vir dié talk show host en komediant het ek nogal baie tyd. Ek praat nou natuurlik van Ellen DeGeneres. Ellen se 60ste verjaardag, wat op 26 Januarie was, was ’n groot bash. Daar was volgens Channel24 groot celebs in haar show om dit behoorlik te vier. En natuurlik haar supermooi vrou, Portia de Rossi, ook. Daar was ook, as ’n surprise guest, daai ander talk show host Jimmy Kimmel, wat in so skin-tight figure skating outfit ingestap het. En wat is ’n talk show sonder die groot celeb Jamie Foxx wat champagne aandra? En Chance the Rapper het ’n moerse bos blomme aangedra. Maar die grootste geskenk vir Ellen was die donasie wat haar vrou aan die Dian Fossey Gorilla Fund gemaak het. Dit sal help om vir die volgende 50 jaar ’n permanente plek in Rwanda te vestig vir die bedreigde hoogland-gorillas in daai land. Portia het ook die Ellen DeGeneres Wildlife Fund vir haar gestig. Dit sal Ellen die mag gee om fondse in te samel vir enige natuurlewe van haar keuse. Nice van haar, nè?