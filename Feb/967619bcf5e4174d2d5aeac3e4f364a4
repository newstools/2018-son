INTERNASIONALE Kondoomdag is gister gevier. Volgens die wêreld se grootste nie-wingsgerigte vigs­organisasie, die AIDS Health­care Foundation (AHF), bly sy sleutelboodskap dieselde: Kondome is altyd in die mode. Die AHF doen in 39 lande werk en het 860 000 pa­siënte in sy sorg. “Dit maak nie saak hoe goed jy jou intieme partner ken nie, die gebruik van ’n kondoom bly kritiek,” maan Hilary Thulare, AHF-programdirekteur in Suid-Afrika. “Kondome beperk nie net die kans vir swangerskap nie; dit keer dat mense sek­sueel oordraagbare ontstekings (STO’s) en MIV/vigs opdoen en verminder die risiko vir servikale kanker. “In ’n onlangse wêreldwye opname onder mense van 18 tot 24 jaar oud het meer as die helfte erken hulle het minstens een keer on­beskermde seks gehad. Dit wys weer hoe belangrik dit is om die boodskap van die kondoomgebruik te versprei,” sê Thu­lare. In Suid-Afrika val Internasionale Kondoomdag in die bewusmakingsweek oor STO’s, kondome en swangerskap.