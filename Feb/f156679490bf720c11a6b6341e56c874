GEORGE. – Dit kos jou kamma R150 vir ’n joppie by die departement van korrektiewe dienste (DKD). Dis wat ’n brief aan duisende werkloses belowe vir ’n leerlingskapprogram wat ’n salaris van R6 500 per maand belowe. Dit sluit kamma in ’n diploma in korrektiewe dienste en rehabilitasie, asook praktiese teorie-opleiding in gevangenisfasiliteite. Maar die kersie op die koek in die brief is dat ’n werk in korrektiewe dienste gewaarborg word. Adverteer Verskeie goedgelowige matrikulante het Son genader nadat hulle hul administrasiegeld reeds betaal het. Nou moet hulle ontnugter word. Johan Pienaar, die Suid-Kaapse woordvoerder van die DKD, het gesê: “Die brief se inhoud is van alle waarheid ontbloot. Die departement van korrektiewe dienste hef geensins fooie vir aansoeke nie. “Daarbenewens adverteer die DKD in hierdie stadium slegs spesifieke poste waaraan ’n unieke verwysingsnommer gekoppel word en wat melding maak van die minimum vereistes waaraan kandidate moet voldoen.” Pienaar het gesê dit is niks anders as ’n scam nie.