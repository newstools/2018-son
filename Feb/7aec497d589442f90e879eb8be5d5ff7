DAT die Springbok-slot Pieter-Steph du Toit terugkeer tot die spel, is ’n groot hupstoot vir die Stormers. Dis nadat hy die Kaapse franchise se eerste wedstryd van die seisoen Saterdag weens ’n rugbesering misgeloop het. Dit was teen die Jaguares op Nuweland. Die Kapenaars was met 28-20 baas teen die Suid-Amerikaners. Flank ­Du Toit het gister saam met die groep na Austra­lasië vertrek. Hy kan ook as ’n flank aan die vaskopkant sak. Die Stormers sal oorsee teen die Waratahs, Highlanders en Crusaders speel. Benewens Dean Muir, wat die beseerde Bongi Mbonambi op haker vervang, gaan die losvoorspeler Sikhum­buzo Notshe en stut Caylib Oosthuizen saam op die toer.