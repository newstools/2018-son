THOHOYANDOU. – ’n 54-jarige polisieman is in dié dorp in Limpopo voor sy kinders by sy huis doodgesteek. Die voorval het Maandagaand gebeur. Volgens ’n polisiewoordvoerder, brig. Motlafela Mojapelo, het AO Thomas Alugumi Nemugumoni omstreeks 23:00 by sy huis opgedaag. Hy is toe deur ’n man met ’n skerp voorwerp aangeval. “Sy kinders het die krete gehoor en deur die venster gekyk en gesien hoe die persoon hul pa steek.” Die aanvaller het gevlug. Nemugumoni is op die toneel dood verklaar.– News24