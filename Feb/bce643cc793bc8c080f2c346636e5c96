Mnr. P.J. van die Baai skryf: Mense, die droogte is erg en dis tyd dat ons almal ernstige pogings aanwend om water te spaar. En so is dit ook tyd vir almal om te besef dat alle water in ons krane en dan so ook in ons geysers van ons byna dolleë damme kom. Party mense sal nou wonder wat my besiel om ’n brief hieroor te skryf, maar ek het die grootste skok gekry toe ek in die week luister na voice notes wat op WhatsApp aangestuur word. In die een voice note sê ’n man sy voorstel vir die leë damme is dat elke huis elke dag 100F water sal tap en dit in die damme gaan gooi. Nee, man, mense. Hoe dom kan jy wees? Daai einste 100F water wat jy uit die kraan tap, kom dan direk van die dam. So, dit sal mos nou absoluut geen verskil maak nie. Dan reageer nóg ’n man op dié voice note met sy eie waarin hy voorstel net die warm kraan moet gebruik word om dié 100F te tap, want daai water kom van die geyser. Jou idioot, jou geyser-water kom ook direk van die opgaardamme! Wys jou net mense wat dink hulle is smart, is nie altyd so smart nie.