DIT lyk asof Ed Sheeran by die royal wedding van prins Harry en Meghan Markle gaan optree. Mail Online berig die sanger het al voorheen belangstelling getoon om by die troue op te tree. En dit lyk nou of hy sy droom-gig gaan kry. Volgens Us Weekly is die “Perfect”-sanger deur die prins genader om die paartjie te help om hul groot dag absoluut perfek te maak. ’n Ingeligte het aan die publikasie gesê: “Prins Harry het persoonlik versoek dat Ed by sy troue optree.” Dis nog nie duidelik of hy ingestem het om op te tree nie, maar by ’n vorige geleentheid het hy aangedui dat hy sal. Nadat Ed in Desember die MBE van prins Charles ontvang het, is hy oor ’n optrede by die troue gevra. “Ja, hoekom nie?” het hy nonchalant geantwoord.