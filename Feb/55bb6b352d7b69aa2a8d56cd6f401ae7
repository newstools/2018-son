TAARIQ Dien van Stellenbosch FC verwag dat sy span vandag sal voordeel trek wanneer hy gasheer speel vir Highlands Park in ’n Nedbank Cup-stryd-ronde van die laaste 32 spanne. Die stryd tussen die twee Nasionale Eerste ­Liga-spanne in die Ath­lone-stadion begin 19:30. Dien verwag dat Stellies in die voetspore van ander Kaapse spanne soos Cape Town City, Steenberg United en Ubuntu FC sal volg wat reeds hul plek in die ronde van die laaste 16 spanne bespreek het. “Ons het ’n tuisloting gekry vir die eerste ronde en sal moet in-cash. “Die Kaap het reeds goeie verdediging in die volgende ronde en ons verwag om deel daarvan uit te maak deur Highlands op ons tuisveld te klop,” het die voormalige Old Mutual Akademie-speler bygevoeg. Dien sê hulle het ’n punt om te bewys nadat die Lions of The North hulle vroeg in die seisoen met 3-0 geklop het in ’n eersteliga-stryd in die Makhulong-stadion. “Die uitslag is nog vars is ons geheue en ons het onafgehandelde sake met Highlands. Hy moenie gunsies verwag nie.”