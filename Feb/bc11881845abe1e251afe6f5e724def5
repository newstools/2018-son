CYRIL Ramaphosa se eerste kabinetskommeling as president van
Suid-Afrika het is geloof vir die verwydering van ministers met Gupta-bande, maar het ook kritiek ontlok oor ander wat slegs rondgeskuif is. Hoewel daar ontslae geraak is van ministers soos Mosebenzi
Zwane, Lynne Brown en Des van Rooyen, is Malusi Gigaba en Bathabile Dlamini na
ander portefeuljes geskuif. Die groot veranderinge aan die kabinet is David Mabuza as adjunkpresident, Nhlanhla Nene as minister van
finansies, Gwede Mantashe as minister van minerale hulpbronne, Bheki Cele as minister
van polisie. Blade Nzimande, minister van vervoer, Lindiwe Sisulu, minister van
internasionale betrekkinge. Naledi Pandor, minister van hoër onderwys, Gigaba
as minister van binnelandse sake em Pravin Gordhan, minister van openbare
ondernemings. Mmusi Maimane, leier van die DA, sê Ramaphosa se kabinet wys dat dit ANC
eerste is, en Suid-Afrika tweede. Maimane sê die kabinet is steeds gevul met ministers met
Gupta-bande en wat van korrupsie beskuldig word. Maimane was ook die in sy noppies met Ramaphosa se keuse van
Mabuza as adjunkpresident nie. Maimane sê dié besluit ondermyn die integriteit van sy
toewyding om korrupsie te beveg en te herbou. Maimane sê Bathabile Dlamini as Minister van Vroue is ‘n
belediging vir die 17 miljoen Suid-Afrikaners wie se lewens in gevaar is weens
die Sassa-krisis. “Dit is ook ‘n belediging aan vroue in Suid-Afrika,” sê
Maimane.Die EFF het ook geen doekies omgedraai nie en sê niemand wat
die land se beste belange op die hart dra, sal Gigaba, Nomvula Mokonyane en
Bathibile Dlamini deel van hul kabinet maak nie. Mbuyiseni Ndlozi, die EFF-woordvoerder, sê Dlamini het ‘n
promotion tot die presidensie gekry ongeag die feit dat sy amper die
maatskaplike toelae-stelsel in duie gestort het. “Gigaba, wat staatsinstellings aan die Guptas oorhandig het,
se misdade van staatskaping grens aan verraad, Om sulke karakters in die
kabinet te hou hou, is ‘n direkte verwerping van die grondwet,” sê Ndlozi. “Ramaphosa het se onvermoë om van hierdie individue, wat by
korrupsie betrek word, ontslae te raak, is bewyse dat niemand die ANC van
korrupsie kan red nie. Dit is verewig daarin verstrengel.” Business Unity South Africa (Busa) het Ramaphosa se eerste
kabinetskommeling verwelkom en sê die terugkeer van Nene tot die
Finansies-portefeulje asook die aanstelling van Gordhan versterk die
vereistes van ‘n sterk, verantwoordbare en suksesvolle ekonomiese kluster. Tanya Cohen, Busa se uitvoerende hoof, sê Nene se aanstelling
herbevestig die sekerheid en geloofwaardigheid met plaaslike en internasionale
beleggers. Busa sê ook die weglating van baie ministers wat by
staatskaping geimpliseer is, is ‘n stap om vertroue in die uitvoerende regering
te herstel. Die United National Transport Union (Untu) het die
aanstelling van Dr. Blade Nzimande as minister van vervoer verwelkom. Kort ná die aankondiging het Untu se algemene sekretaris,
Steve Harris, reeds gesê Nzimande het die reuse taak om die
Passasierspooragentskap van Suid-Afrika (Prasa) om te keer in ‘n winsgewende,
maar meer belangrik ‘n betroubare spoordiens. Nzimande vervang Joe Maswanganyi
in dié pos. 