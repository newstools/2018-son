HY IS in 2012 agt jaar tronk toe gestuur vir rape. Ná vier jaar het die 37-jarige Sidney Boesak van Delft uitgekom op parool. Maar toe op 9 Junie verlede jaar het Boesak ’n sekuriteitswag by die paroolraad se kantore in Bellville seksueel aangerand. Maandag is Boesak in die Parow-streekhof tot drie jaar agter tralies gevonnis weens die seksuele aanranding en toe weer tronk toe gestuur. Omdat hy sy paroolvoorwaardes verbreek het, moet hy die vier jaar ook uitdien. Luidens die klagstaat het Boesak aan die vrou se borste en skaamdele gevat. Die voorval het, vermetel genoeg, by die paroolraad se kantoor in Bell­ville gebeur toe hy hom moes aanmeld vir parool nadat hy uit die tronk vrygelaat is weens verkragting. Son het verneem ­Boesak was voor dié voorval ’n opsigter by ’n skool in Belhar. Omdat sy naam nie op die lys seksoortreders was nie, is dit moontlik dat die skool nie geweet het van sy skuldigbevinding op seksoortredings nie. Die klaer in die saak het op die dag van die voorval vertel hoe sy gesê het hy moet stop, maar hy het eenvoudig aangegaan. Volgens ’n vrou wat ’n verklaring oor die voorval afgelê het, het sy en iemand gehoor die slagoffer gil, en hulle het gaan kyk wat aangaan. Sy vertel sy het gesien hoe die man aan die sekuriteitswag se borste vat en sy het haar te hulp gesnel. Boesak het toe weggehardloop. Hy is vroeër skuldig bevind op klagte van huisbraak, diefstal en roof. Die ma het haar dogter aan die eienaar van die huis vir seks aangebied. Albei is intussen skuldig bevind en hulle word later gevonnis.