DIE Kleinvlei-polisie het onlangs onder kabeldiewe deurgeloop. Die polisiestasie het noodgedwonge weens kabeldiefstal sy foonnommers verander, tot groot frustrasie van die gemeenskap. Kapt. Florina Muller het die inwoners namens die polisie vir hul geduld bedank en vir die ongerief verskoning gevra. Inwoners in die omgewing is gevra om kennis te neem dat die nuwe kontakbesonderhede van die Kleinvlei-polisiestasie 021 909 9500 en 021 902 8311 is.