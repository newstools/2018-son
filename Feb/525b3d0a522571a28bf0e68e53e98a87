GISTER is die verhoor uitgestel van ’n Zimbabwiër wat na bewering sy meisie naby ’n plek van veiligheid vermoor het. Lloyd Dube Simbe­­ra­she (40) het Vrydag in ’n voorverhoor verskyn. Sy verhoor moes gister begin het, maar die hofverrigtinge is uitgestel om die beskuldigde ’n geleentheid te gee om ’n lawyer te kry. Volgens die staat het Simberashe sy girlfriend, Nikita Lewis, in Oktober 2015 altesaam 18 keer gesteek. Die aanval het in Manenberg naby die Saartjie Baartman Sentrum vir Vroue en Kinders plaasgevind, waar Lewis vir hom weggekruip het. Gereeld Lewis het in Augustus 2015 by die huis van veiligheid ingetrek nadat Simberashe na bewering acid in haar gesig gegooi het. Die beskuldigde het die meisie glo ook voor dit gereeld aangerand. Ná die acid-voorval was Simberashe maande soek, maar hy het Lewis glo in daardie tyd ge-stalk en gewag dat sy uit die sentrum kom. Hy is op die toneel in hegtenis geneem en is sedertdien in die tjoekie. Die saak is weer op 19 Februarie in die hof.