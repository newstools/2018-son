BY DIE Bosasa-jeugontwikkelingsentrum in Springbok gebeur daar positiewe dinge – soos leerlingskappe. Robbie Schamboua, hoof van die sentrum in die Namakwa-streek, sê dis die eerste keer dat so ’n inisiatief by enige Bosasa-sentrum landwyd geloods word. Namakwa is die loodsmodel – die eerste een in Suid-Afrika waar dit tans aangebied word. Hy vertel geesdriftig aan Son op Sondag hulle moes agt jeugdiges uit die omgewing identifiseer om die leerlingskap te voltooi.­ Hierdie jeugdiges is almal werklose matrikulante wat op skool wiskundegeletterdheid moes neem. Gratis Volgens Schamboua is dit ’n inisiatief van die Health Wel­fare Seta en die kursus kos ongeveer R18 000 per persoon. Die agt jeugdiges doen dit gratis en heerlike etes word daarby in­gesluit. Elkeen ontvang ook ’n maandelikse stipendium van R1 600. Die kursus duur ’n jaar en bestaan uit modules en praktiese werk. Daarna kan hulle ’n serti­fikaat in kinder- en jeug­opleiding verwerf. Hulle kan ook by Bosasa­sentrums aangestel word. Schamboua voeg by: “Ons gee terug aan die gemeenskap en hiermee neem ons weer die leiding. Die ander sentrums kan dus by ons kom kers opsteek. Dis ’n eerste vir die land, daarom moet ons ’n sukses hiervan maak.”