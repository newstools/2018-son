ANTONIO Conte, die bestuurder­ van Chelsea, het die klub se ondersteuners geprys daarvoor dat hulle bankvas agter die span staan. Conte sing dié lofsange nadat die Blues die sukkelende West Bromwich Al­bion Maandag met 3-0 geklop het op Stamford Bridge. Nie net verlig dié sege die druk op Conte nie, maar dit vergoed ook vir die span se nederlae in hul vorige­ twee wedstryde, dié teen Bournemouth en Watford. Die sege het Conte-hulle ook weer tot die vierde plek op die Engelse Premierliga (EPL)-puntelys bevorder. Bedank Chelsea se ondersteuners het Conte se naam gereeld gedurende die wedstryd geskree uit ondersteuning vir hul Italiaanse afrigter. Conte sê: “Ek moet die ondersteuners bedank vir hul lojaliteit. “Dit was fantasties. “Hulle lees oor bespiegelinge en gerugte van my in die koerante. Ek is dankbaar teenoor hulle. “Dit beteken hulle begryp my geesdrif, my wil om die klub se kleure, trui en wapen te beskerm. “Ek moet met dié gewel­dige druk saamleef tot die einde van die seisoen. Ek verwag nie dat dit nog op my spelers se skouers ook moet rus nie” – AP