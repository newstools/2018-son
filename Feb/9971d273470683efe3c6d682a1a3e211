LEWER 24 fillo-tulpe. Bestanddele: 20 velle fillodeeg 60 mF versiersuiker 250 mF vars room aarbeie, frambose, kiwi-vrugte, grenadellas, appelliefies 100 mF appelkooskonfyt Metode: 1. Voorverhit die oond tot 180 °C. Bespuit twee muffinpanne met kleefwerende sproei. 2. Bedek die velle fillodeeg met ’n klam doek om te voorkom dat hulle uitdroog. 3. Plaas die eerste laag fillo op botterpapier en bespuit dit liggies met kleefwerende sproei. Plaas ’n tweede laag deeg bo-op die eerste en bespuit weer. Herhaal totdat daar vier lae is. 4. Sny die deeg in vierkante van ongeveer 12 cm by 12 cm. Plaas die fillo-vierkante in die muffin­panne. Plaas ’n tweede vierkant bo-op elkeen om 8 punte te skep. 5. Druk dit vas en bespuit die kante van die tulpe met kleefwerende sproei. Herhaal totdat al die deeg gebruik is. 6. Bak 8-10 minute tot goudbruin. Laat afkoel. Verwyder uit die panne. 7. Plaas die room in ’n bak en klits styf. Plaas ’n lepel vol room in elke tulp en skep ’n verskeidenheid vrugte bo-op. 8. Verhit die konfyt in die mikrogolfoond en bestryk die vrugte liggies daarmee as glaseersel. Laat stol. Sit voor op bordjies of saam met laevetroomys.