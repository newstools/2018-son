VIR Laverne Cox is dit elke maand Black History-maand. Amny.com berig die aktrise het tydens ’n Q&A by Herald Square bekend gemaak dat casting directors haar “nie noodwendig oorweeg” het vir rolle nie en dis moeilik om te sê op hoeveel rolle sy uitgemis het. “Twee jaar terug was ek in die wagkamer met aktrises wat goed gesê het soos: ‘O, genade! Dis my vierde oudisie vandag!’ En ek het geantwoord met: ‘O, ek het nog nooit so baie oudisies gedoen nie,’ ” het Laverne gesê. “Daar was nooit baie rolle vir ’n swart openlik transgender vrou nie.” Omdat sy is wie sy is, was daar minder geleenthede vir haar. “Ek voel asof ons die beste gemaak het van wat vir ons gegee is... ek voel baie geseënd nou,” sê die Orange is the New Black-aktrise. Oor Black History-maand was sy baie real. “Dis elke maand Black History-maand vir my om real te wees. En vir my is swart geskiedenis Amerikaanse geskiedenis,” sê sy. Die 45-jarige Laverne voeg by: “Ja, dis uitdagend vir my as ’n swart trans-vrou wat my dinge doen, maar wanneer ek daaraan dink, dink ek dis nie so moeilik soos wat hulle dit gehad het nie.” In 2014 was Laverne die eerste openlik transgender persoon wat vir ’n Primetime Emmy benoem is.