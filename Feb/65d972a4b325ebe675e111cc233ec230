DIE familie van ’n cop wat as ’n moneylender ekstra geld gemaak het, rou nadat hy voor sy gesin doodgeskiet is. Sers. Mzuvelile Siyothula, wat by die Lentegeur-polisiestasie gestasioneer was, is Donderdag 20:35 by sy woning in Jamastraat in Khayelitsha vermoor. Siyothula (45) is voor sy vrou en drie kinders doodgeskiet. Twee verdagtes het met kontant in ’n groen plastieksak en selfone gevlug. Begrawe By Son se aankoms by sy huis het familielede gesê die slagoffer se vrou is erg geskok. Wat dit erger maak, is dat nog ’n familielid van hulle Saterdag in die Oos-Kaap begrawe is. Son het verneem by neighbours wat anoniem wil bly Siyothula was by ’n winkel in die straat toe een van sy kinders hom geroep het oor mense wat hom by die huis kom soek het. “Toe hy by die huis kom, is hy met ’n gun voor sy kinders en vrou ge-point,” het ’n inwoner gesê. Dienspistool “Die vrou het die killers gesmeek om nie die kinders seer te maak nie, en dís toe hulle gesê het hulle soek net die groen plastieksak met geld. “Hulle het hom (Siyothula) beveel om die geld uit te haal en toe hulle dit gekry het, het hulle hom geskiet en gevlug.” Lt.kol. Andrè Traut, ’n polisiewoordvoerder, het gesê die killers het eers Siyothula se dienspistool gesoek. Die Wes-Kaapse polisiekommissaris, lt.genl. Khombinkosi Jula, het gesê: “Ons sal ons hulpbronne met wys­heid gebruik om die twee aanvallers te arresteer.”