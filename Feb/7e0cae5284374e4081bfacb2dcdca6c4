Liewe Antie Mona Ek is ’n 26-jarige dame en my kind se pa het my gereeld aangerand en gemanipuleer. Elke keer as ek ’n saak wou maak, kom maak sy mense moeilikheid by my huis of stuur lelike SMS’e. Hulle luister net na hom en glo alles wat hy sê. Die laaste keer toe hy my aanrand, het hy my voor my eenjarige seun geslaan. Ek het foto’s van hoe ek gelyk het. Dieselfde
 tyd toe hy my so slaan, bel sy ma hom en hy sê toe vir sy ma om die 
polisie te bel. Toe die polisie daar kom, toe sluit hy my toe in die 
kamer en sê ek gaan sien wat gaan gebeur as ek ’n geluid maak. Hy lieg toe vir die polisie en sê ek was daar, maar is weer weg. Die laaste keer dat ek by hom oorgeslaap het, het ek in die middel van die nag wakker geskrik met hom wat bo-op my lê. Ek
 het hom gevra om te stop en af te klim, maar hy het so hard aangegaan 
dat ek begin bloei het. Die volgende dag het hy my beveel om die laken 
uit te was. Is dit wat hy gedoen het, dan nie ’n misdaad nie? Toe ek hom sê ek gaan ’n saak maak, het hy sy ma laat weet en nou intimideer sy familie my. Wat staan my te doen? – via WhatsApp Kry jou weg van daai man en sy familie. Jy weet mos nou al teen dié tyd hoe sy familie hom in sy kwaad sterk. Hy het hom aan jou opgedwing en seks sonder jou toestemming (en selfs aanvanklike medewete) met jou gehad. Dit
 kom neer op verkragting en jy behoort na jou naaste polisie­stasie of 
selfs ’n prokureur te gaan en te hoor wat jou in sulke omstandighede te 
doen staan. En as sy familie jou weer intimideer 
en probeer force om die klagte te laat vaar, dan laat jy hulle die lang 
arm van die gereg ook voel.