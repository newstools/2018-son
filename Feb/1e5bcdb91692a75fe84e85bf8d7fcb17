DIE lyk van ’n onbekende vrou is gisteroggend in Elsiesrivier ontdek. Die lyk is omstreeks 11:30 deur ’n verbyganger ontdek op ’n oop veld langs Francie van Zijl-rylaan agter die Tehilah-sentrum. Haar oë is glo uitgesteek en sy het, na verneem word, verskeie steekwonde op haar rug. Daar is blykbaar ook snymerke aan haar polse en oor haar maag. Die lyk, wat al besig was om te ontbind, het erg begin ruik en die inwoners beweer dit is daar gedump. Volgens Noloyiso Rwe­xana, ’n polisiewoordvoerder, is ’n geregtelike doodsondersoek begin en moet die oorsaak van die vrou se dood nog bepaal word. ’n Verbyganger het op die beendere in die bosse ­afgekom en die polisie in kennis gestel. Die cops het met ’n geregtelike doodsondersoek begin.