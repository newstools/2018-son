DIE voormalige Oos-Kapenaar Davy Jacobs oorweeg dit om vir Kanada krieket te speel. Jacobs (35) kwalifiseer later­ vanjaar om vir dié land te speel. Hy het in 2001 sy eersterangse loopbaan in Suid-Afrika begin en in 2014 sy laaste wedstryd gespeel voordat hy na Kanada verhuis het. In 2015 het hy as hoof­afrigter by die On­ta­ria-krieket­akademie daar begin werk. Die volgende jaar het hy ook Kanada se senior span afgerig. Gewen Jacobs het in 2010 die eerste Warrior-kaptein geword wat die span tot die verowering van ’n trofee gelei het. Die Oos-Kaaspse streekspan het toe albei korter formate van die spel se reekse in Suid-Afrika gewen. Daarna het die trofeë opgedroog tot vanjaar, toe die Warriors die One Day Cup met die Dolphins gedeel het. Jacobs, wat ’n paaltjiewagter-kolwer was, sê die 2010-seisoen met die Warriors was een van die groot hoogte­punte van sy loopbaan. Nóg ’n hoogtepunt, sê hy, was toe hy en die legendariese Indiese kolwer Sachin Tendulkar die aanvangskolwers was vir die Mumbai Indians in die Indiese Premierliga (IPL).