GEORGE. – ’n Geveg tussen twee buurmanne het uitgeloop op ’n klag van aanranding met die doel om ernstig te beseer. Die fight het Dinsdag in Rosemoor uitgebreek nadat die aanvaller se liefdesbetuiging aan die slagoffer se suster skeefgeloop het. Die slagoffer (32) het steekwonde aan die arm en kop opgedoen. Jocelyn Kamfer (25), die vroutjie aan wie die liefdesbetuiging gemaak is, vertel: “Die man het gesê hy is lief vir my en wil kinders by my maak. Konfronteer “Ek het hom reguit gesê ek wil niks met hom te doen hê nie. Toe klap hy my. “Ek het my broer vertel, wat hom toe gaan konfronteer het.” Kamfer het saam met haar broer gegaan. Ná ’n paar gevleuelde woorde tussen die twee mans het die broer en suster weggestap. Maar toe het die gebroke Romeo na bewering met ’n mes nader gehol en die broer gelem. Kol. Avril Kriga het die voorval bevestig en gesê ’n verdagte is intussen in hegtenis geneem.