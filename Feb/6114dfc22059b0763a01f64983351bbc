’N OFF-DUTY sersant (45) van die Lentegeur-polisie het Donderdag 20:35 beswyk nadat hy in ’n rooftog voor sy huis in Jama­straat, Khayelitsha, geskiet is. Twee onbekende verdagtes het sy gun geëis. Sy gun was egter in die cop shop se safe. Hulle het gevlug met ’n selfoon en ’n onbekende bedrag. Enigeen wat iets van die moord weet, word gevra om Stop Misdaad te bel by 08600 10111. “Ons sal alles doen wat ons kan en ons hulpbronne slim aanwend om die twee verdagtes aan te keer wat een van ons lede laas nag (Donderdag) in Khayelitsha doodgeskiet het,” sê lt.genl. Khombinkosi Jula, Wes Kaapse kommissaris van die polisiediens.