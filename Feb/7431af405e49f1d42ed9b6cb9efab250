ANDRÉ Esterhuizen keer Sater­dag teen die Lions op Ellispark in Johannesburg ­terug­ tot die Sharks se middel­veld. Dis in dié spanne se Superrugby-wedstryd. Dick Muir, die agterlyn­afrigter van die Sharks, het laat blyk dat dié kragtige senter van 103 kg teen die Lions losgelaat sal word. Muir sê omdat hy baie rugby in Japan gespeel het, is Esterhuizen nie oorweeg vir die wedstryd teen Racing92 in Frankryk nie. Stuit As Robert du Preez nr. 10 is, sal die Sharks twee bonkige­ manne in die los­skakel-binnesenter-kanaal hê. Die Lions gaan hul hande dus vol hê in die middelveld. Die Sharks spog ook met groot, sterk en vinnige buiteagterspelers wat verwoesting kan saai wanneer hulle die bal op die voorvoet kry. Hulle speel volgende naweek gasheer vir die Waratahs op Kings Park in Durban. ’n Week later, weer tuis, pak die Sharks die Sunwolves van Japan. Daarna speel hulle teen die Brumbies in Canberra.