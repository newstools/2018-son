PRASA se direksie is gister opdrag gegee om dringend voor die parlementêre vervoerkomitee te verskyn. Dít nadat direksielede versuim het om gisteroggend op te daag vir ’n vergadering. Op die agenda was spoorveiligheid ná ’n aantal voorvalle op treine en stasies. LP’s was omgekrap toe geen lede van die interim-direksie teenwoordig was nie. Zizipho Loyd, van die burgerregtegroep UniteBehind, sê Prasa speel net games en “is duidelik nie ernstig nie”. Prasa se waarnemende groepbestuurshoof, Cromet Molepo, was wel teenwoordig. Hy sê daar was “verwarring” oor die uitnodiging.