Liewe Antie Mona Ek is verslaaf aan prostitute. Net die feit dat ek enige seksposisie met hulle kan doen, maak dat ek weer vir nóg gaan soek. Dis die een prossie ná die ander. Ek voel skoon asof ek in die hemel is as hulle my so bewerk. Blow jobs is tops, cowgirl, anal – enigiets. Antie, ek is al so dat ek nie eens meer worry of mense wat my ken of my kar ken, besef waarmee ek besig is nie. As ek een langs die pad sien, tel ek haar op en ek loop doen my ding. Dink Antie nie ek het miskien professionele hulp nodig nie? – via WhatsApp­ Is hierdie meisies wat langs die pad staan met hul droë waslappies juis jou voorkeur omdat jy nie kans sien vir ’n verhouding waar jy nie uiting kan gee aan hierdie seksuele grille van jou nie? Jy is dalk nie ge-worry oor wie jou sien nie, maar jy moet onthou dat vleeslike siektes nóg minder worry. En dan praat Antie nie eens van jou veiligheid nie. Veels te dikwels lees ons in die koerante hoe ’n spulse man deur ’n sekswerker die bosse in gelok is. Net om daar ingewag te word deur haar pimp, wat dan die man aanrand, beroof en selfs vermoor. Waak daarteen om só gefokus te wees om jou grille uit te leef dat jy nie eens meer worry oor of jy kan seerkry nie. Een van hierdie meisies kan jou eendag nog so lekker blaas, dan blaas jy jou laaste asem uit. Seksverslawing is nie ’n mite nie. Maar die vrae wat jy jouself moet afvra, is of jy bereid is om te erken dat jy dalk ’n probleem het en dan behandeling daarvoor soek.