GEORGE. – ’n Man van Lawaaikamp sit met lemwonde aan sy kop en ribbes, en is ook sy TV kwyt. Nico September (45) het nog lekker gesit en TV kyk toe twee mans by sy hok inbars en hom begin moer en lem. Maar dit was nie genoeg vir die twee boosdoeners nie. September het vertel: “Ek was nog besig om TV te kyk, toe hulle my beetkry en my phone gryp. “Toe steek hulle my en gooi my goed in swart sakke, ook my flatscreen-TV!” Alles het volgens hom baie vinnig gebeur. September sê hy het nog nooit die twee verdagtes vroeër in hul gemeenskap opgemerk nie. Kol. Avril Kriga het bevestig die polisie ondersoek die saak.