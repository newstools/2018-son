DIE gewese miljoenêr van Helenvale wat R2,5 miljoen op alkohol en dwelms geblaas het, se appèl teen sy skuldigbevinding aan moord het gister in die Baaise hooggeregshof misluk. Regter Irma Schoeman het Jonathan Zeeland (39) verlede week 20 jaar tronkstraf opgelê vir die moord op Angus Jordaan op 4 Junie 2016 in Reginaldweg, Helenvale. Hy is voorts 15 jaar tronkstraf opgelê vir die onwettige besit van ’n vuurwapen en ammunisie. Schoeman het gelas dat 13 jaar van die 15 jaar samelopend met die tronkstraf van 20 jaar uitgedien moet word. Zeeland gaan effektief 22 jaar in die tronk deurbring. Schoeman sê in hofstukke die applikant het apply vir ’n order dat nog getuienis gelei moet word. Sy (Schoeman) sê die bar het haar ingelig daar is geen aanduiding dat sy gefouteer het met Zeeland se skuldigbevinding nie. Schoeman sê Zeeland se lawyer, adv. Deon Erasmus, het namens die applikant gesê dat sy die getuienis van Eugene Christoffels met omsigtigheid gehanteer het omdat hy ’n enkel-identifiseringsgetuie was. Erasmus het voorts namens sy kliënt gesê dat Schoeman se bevinding dat Christoffels ’n geloofwaardige getuie was wat genoeg tyd en geleentheid gehad het om die applikant te identifiseer as die persoon wat die skote afgevuur het, korrek is. Dit is ook vasgestel die applikant was ’n baie swak getuie. Volgens Schoeman is sy ingelig – met betrekking tot die applikant se aansoek om verdere getuienis te lei – dat ene Brian, die persoon wat Zeeland die aand gemeet het ná die skietvoorval, opgespoor is. Schoeman sê dié persoon is nou geïdentifiseer as Sharif Brian Buys. Volgens Schoeman het Erasmus die hof ingelig hy het met ene Brian gekonsulteer en dat hy (Brian) kan bevestig die applikant was die aand van die skietvoorval nie op die toneel nie. Dit omdat hy Zeeland – kort ná die skietery – in ’n ander straat ge-meet het. Schoeman sê sy het Erasmus gevra of hy ’n affidavit het ter ondersteuning van die aansoek om verdere getuienis te lei. Volgens Schoeman het Erasmus haar ingelig daar is geen affidavit nie, maar dat hy met Buys gekonsulteer het. ’n Aansoek om verlof tot appèl moet vergesel word van ’n aansoek om verdere getuienis te lei wat verband hou met die appèl. Luidens die hofstukke moet ’n aansoek vir die lei van verdere getuienis ondersteun word deur ’n affidavit wat sê dat verdere getuienis wat moontlik as waar aanvaar gaan word, beskikbaar is. As dit aanvaar word, kan die getuienis lei tot ’n ander uitspraak of vonnis en ook dat daar ’n redelike aanvaarbare verduideliking is vir die failure om die getuienis voor die hof te bring voordat die verhoor afgesluit is. Volgens Schoeman is daar niks toelaatbaar en onder eed voor haar om vas te stel: . Of verdere getuienis wat moontlik as die waarheid aanvaar gaan word, beskikbaar is nie; . Dat as dit aanvaar word, die getuienis sal lei tot ’n ander uitspraak; . Dat daar ’n redelike aanvaarbare verduideliking is oor hoekom daar gefaal is in die lei van die getuienis voordat die verhoor afgesluit het. Dit is Schoeman se mening dat daar geen redelike vooruitsig is vir ’n suksesvolle appèl nie. Adv. André Canary het aangekla.