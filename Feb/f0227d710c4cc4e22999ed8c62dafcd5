Liewe Antie Mona Ek het twins van ’n man, maar hy slaan die een kind so hard en bly my lelik uitskel. En dan het ek nog ’n dogter wat nie eens kan praat in die huis of ’n geraas maak nie, dan skel hy haar ook lelik uit. Hy bly alewig op WhatsApp en as ek verby hom loop, dan hou hy die phone toe. Hy bly moan as hy kiembies en melk vir die kinders moet koop. Ek kan nie meer nie ... –via WhatsApp Hierdie is die ergste van abuse! Vrou, ’n mens lees so baie in die media van kinders wat weens mishandeling gesterf het. En gewoonlik het dié tipe mishandeling oor ’n tydperk geskied en net al hoe erger geraak met tyd. Kry jou kinders uit daai etter se lewe. Jy skuld jou kinders ’n veilige environment. As jou kinders eendag iets gaan oorkom – Antie hoop en bid dit is nooit die geval nie – gaan jy ook krimineel verantwoordelik gehou word. Raak ontslae van daai abusive etter en as hy weer sy pofferhandjies vir die kinders lig, dan sit jy sy gat diep in die tronk.