DIE minister van finansies, Malusi Gigaba, is die “grootste instaatsteller” vir staatskaping, beweer Bonang Mohale, uitvoerende hoof van Business Leadership South Africa. Mohale het dié stelling Vrydag in ’n toespraak gemaak by die bekendstelling van Business Insider South Africa, waar hy die nuwe president, Cyril Ramaphosa, ook goeie advies gegee het. “Roei staatskaping uit. Die syfers is ontsettend,” het hy gesê. “Hierdie Gupta-familie het in die afgelope tien jaar gemiddeld R100 miljard per jaar hul eie gemaak.” – Fin24