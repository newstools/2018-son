SUID-AFRIKA se krieketspan is altyd vuurwarm in pienk drag en dit was Saterdag op die Wanderers in Johannesburg weer die geval toe die Proteas Indië met vyf paaltjies geklop het. Daarmee het die Proteas hul kanse lewend gehou om nog die eendaagse reeks van ses wedstryde te deel. Indië loop met 3-1 voor, maar die Proteas het nou bloed geruik en nóg ’n opwindende stryd lê môre op St. George­park in Port Elizabeth voor. – Sportredaksie