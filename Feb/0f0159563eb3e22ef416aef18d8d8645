’N MAN (40) is Dinsdag­middag ernstig beseer toe hy twee verdiepings ver in ’n hysbak se skag afgeval het. Volgens ’n woordvoerder van ER24, Ineke van Huyssteen, het die voorval by die Wynberg-landdroshof gebeur. “Paramedici het omstreeks 17:00 opgedaag en die man onder op die vloer van die skag aangetref. Hulle het met ’n leer afgeklim en gesien hy is baie ernstig beseer. “Met die hulp van die brandweer en Metro EMS is hy uitgehaal en toe na ’n hospitaal geneem.” Dis nie duidelik wat gebeur het nie. Die voorval word ondersoek. – ER24