JAMES Rodríguez is die groot besprekingspunt voor Bayern Munich se Cham­pions League-stryd in die ronde van 16 vandag teen Besiktas in die Allianz Arena. Rodríguez, wat tot die span terugkeer, het sy agent ingelig om hom op te hook met ’n skuif na óf Arsenal óf Liverpool. Dis nou as Bayern versuim om sy leenkontrak permanent te maak. Die Colom­biaan lewer dié seisoen uitstekende vertonings vir die Duitse reus. Dit is juis waarom die klub aangedui het hy beoog om die speler se leenkontrak van twee jaar in ’n permanente deal te omskep. Rodríguez het onder Carlo Ancelotti, sy vorige afrigter, gesukkel, maar floreer onder sy nuwe breier, Jupp Heynckes. Onder Heynckes het Rodríguez reeds vier doele aangeteken en was betrokke by ses ander. Heynckes sê Rodriguez het ’n groot rol om te speel. “Hy het ’n spesifieke rol wat hy goed in die span handhaaf,” aldus Heynckes. “Ons beoog om hom permanent te maak.” Intussen sal Besiktas verwag om sy sprokies-lopie in die kompetisie voort te sit deur die Bavarians te verras. Besiktas is die eerste Turkse span wat vir die ronde van die laaste 16 spanne kwalifiseer. – BBC