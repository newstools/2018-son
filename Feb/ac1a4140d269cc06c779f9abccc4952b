’N STIEFOUPA wat na bewering met vyf van sy stiefkleinkinders gelol het, is glo al ’n ou kalant. Fu’ad Karriem (59) het gister in die beskuldigdebank in die Mitchells Plain-landdroshof gestaan. Die bewering teen hom is dat hy sedert 2016 met vyf van sy vrou se klein­kinders gelol het. Son het verneem dat Karriem in die 1990’s sy eie niggie verkrag en vir dié daad gemang het. Hy het gister aangedui dat hy om borgtog aansoek wil doen. Hieroor het die ouers van die klein slagoffers behoorlik rooi gesien. Een van die mammies (31) het buite die hof uitgevaar dat sy al tevore oor die stiefoupa gekla het, maar sy is toe gesê dat hy nie met haar dogter gelol het nie. “Sy het al in 2016 gekla haar oupa vat aan haar. Daardie tyd was sy net vier jaar oud. “Toe ek haar vir toetse vat, het hulle gesê dis nie so nie. “Maar verlede jaar toe my dogters in die bad was, sak die een af en wys vir Mammie ‘hoe oupa met ons speel’,” het die ma vertel. Sy het toe gestop, diep asemgehaal en vervolg: “Ek kon dit nie glo nie ... die dinge wat hy gedoen het! “Hy het glo sy vingers gelek en dit in hulle gedruk. “Daarna het hy ook sy penis in hul mond gedruk!” Die mammie glo as die polisie betyds hul werk gedoen het, sou dié nare dinge nie plaasgevind het nie. “Dit kon alles vermy gewees het. Nou wil hy nog vir bail aansoek doen terwyl ons kinders ly.” Volgens die ouers koop die oupa die kinders met geld en geskenkies om. Nog ’n ma (21) het verduidelik: “Hy koop skoene en gee vir hulle geld. My kind was ook vier jaar oud toe hy begin het. “Ek het nooit geweet nie, want hy het haar met lekkers ge-bribe.” Denise Deelman, woordvoerder van die Mitchells Plain-krisisforum, het gister gesê dit is belangrik om kinders oor seksuele aanranding te leer. “Hulle moet weet dit is verkeerd as iemand aan hul vagina, bors, bums, penis of lyf vat.” Die saak is tot 4 April uitgestel.