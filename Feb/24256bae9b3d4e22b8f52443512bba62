DIE Wes-Kaap is in die middel van sy grootste waterkrisis, maar vir dié romantics gaan Valentynsdag vandag beslis g’n droë affêre wees nie. Carvin Madell (33) van Heideveld sê hy gaan die liefde in sy lewe spoil met sonneblomme, ’n teddiebeer en parfuum. Hy sê: “Ek is versot op hom omdat hy so manlik is. “Hy is onafhanklik en weet hoe om my happy te maak. “Ek sal alles vir hom gee en doen.” Kim Geduld (26) van Durbanville sê met ’n glimlag: “My liefde is oorsee, maar ek gaan hom verras met ’n Skype call. “My ander Valentine is my agtjarige seun, John. Hy het egter my hart gebreek, want hy het ook nou ’n Valentyntjie, Betty.” Leeroy Daniels (21) van Rondevlei in Mitchells Plain sê hy en sy girl vat dit nog maar easy. “Ons verhouding is op groot respek gegrond. Ek gaan haar spoil met ’n lekker ete. “Sy is stunning, lank en mooi en beteken alles vir my.” Natalie Williams (28) van Rondebosch-Oos sê haar liefde is online. “Ek glo nie in goed koop op Valentynsdag nie. “Ek het nog nie my online love ontmoet nie. “Ek is nog available vir liefde ...” Peter Kayter (37) van Athlone sê hy gaan sy liefde van vyf jaar special laat voel en haar uitneem. Peter Smith (49) van Delft sê hy beplan iets groots vir die nuwe liefde in sy lewe, maar dis ’n verrassing. “Toe my vrou sterf, was sy daar vir my,” sê Smith.