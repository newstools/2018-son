SY HET Twitter-gebruikers twee weke gelede vol vuur en passie op hul plek gesit toe hulle haar oor haar gewig ge-troll het. Mail Online berig Gigi Hadid het dié tirade toe opgevolg met ’n statement oor sosiale media op die Milaanse Modeweek. Die 22-jarige model se selfoon se cover het gelees: “Sosiale media veroorsaak erns­tige skade aan jou geestesgesondheid.” Gigi se verklaring kom tien dae nadat sy gebruikers van die sosiale media gevra het om “meer empatie” vir ander te hê. “Jy ken nooit regtig die hele storie nie. Gebruik liewer jou energie om die mense op te hef wat jy bewonder ...” Sy het reageer op kommentaar oor haar fisieke gesondheid en diegene aangepraat wat “so vasbeslote was om uit te vind hoekom my liggaam oor die jare verander het”.