DIE Delft-polisie se kindereenheid soek na twee taxibestuurders wat hulle kan help in ’n verkragtingsaak. Volgens ’n woordvoerder van die polisie, Nothemba Pinkie Batwa, het die voorval op 20 Oktober 2017 omstreeks 21:00 in Umfuli­straat, Delft, gebeur. “Die slagoffer was die aand op pad na ’n vriendin toe, toe ’n taxibestuurder by haar stop en haar vra om in te klim. “Sy het probeer weghardloop, maar die driver het haar gevang en in die taxi inforseer en weggery. Opgelaai “Hy het haar later verkrag en hy het ’n kondoom aangehad.” In die ander geval het ’n vrou op 22 Desember 2017 omstreeks 02:00 op Borcherds Quarry by die N2 ge­hike. “Daar word geglo ’n taxi driver het die vrou opgelaai en haar na The Hague, Delft, geneem waar hy haar in die taxi verkrag het.” Identikits van albei mans is saamgestel. Mense met inligting kan die ondersoekbeampte speursers. Clinton Franks bel by 061 098 0984 of 082 522 1048. Die Crime Stop-lyn kan ook gebel word by 08600 10111.