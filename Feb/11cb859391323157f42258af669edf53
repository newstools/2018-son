DIE Aliwal-Noord-polisie-cluster het gister groot suksesse behaal. Volgens kapt. Ursula Roelofse, ’n polisiewoordvoerder, het die misdaadintelligensie-eenheid en Maletswai-speurders ’n diefstalaanklag by die Block H-kliniek ondersoek. “Drie verdagtes – twee van 16 jaar oud en een van 15 – is gearresteer en in hul ouers se toesig vrygelaat. “Twee rekenaars, flat screens, ’n Acer laptop en ’n rekenaar-woordverwerker ter waarde van R10 000 is gevind.” By Sterkspruit was polisielede besig met patrolliewerk in operasie Back to Basics. “ ’n Verdagte (37) is vir die besit van dagga gearresteer,” het Roelofse gesê.