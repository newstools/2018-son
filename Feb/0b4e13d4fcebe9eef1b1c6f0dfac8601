MERCEDES, Ferrari, Red Bull en McLaren het hul onderskeie renmotors dié week aan die wêreld bekend gestel. Die Alfa Romeo Sauber F1-span is van die eerstes wat met hul C37 begin spog het, terwyl Red Bull hoop om met sy RB14 spanne soos Mercedes en Ferrari vir die 2018-titel die skrik op die lyf te jaag. Scuderia Ferrari het ook die aandag getrek met sy nuwe Formule 1-renmotor (SF71H). Sy jaers, Sebastian Vettel en Kimi Räikkönen, was teenwoordig by sy hoofkwartier in Maranello, Italië. Wat die kampioenspan, Mercedes, betref, het sy spanhoof, Toto Wolff, die nuwe­ “halo-hoofbedekking” by die span se bekendstelling gekritiseer. Die dubbele wêreldkam­pioen Fernando Alonso sê hy is opgewonde om sy span se nuwe McLaren op die baan te toets. Dié span het die laaste seisoene geensins aan die verwagtinge voldoen nie. McLaren, wat Honda as enjin-verskaffer ge-fire het, het ’n nuwe vennootskap met Renault as plaasvervanger gesluit. Die span hoop om met dié vennootskap ’n groter impak te maak. Die span se kleurskema het ook verander, met oranje-en-blou renmotors vir vanjaar. – Sport24