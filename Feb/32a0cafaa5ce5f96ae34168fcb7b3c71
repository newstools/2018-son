’N FLIEK gegrond op ’n bekende Suid-Afrikaanse boek word vanaand by Ster Kinekor in die Tygervallei-winkelsentrum in Bellville vertoon. Raaiselkind, deur Annelie Botes, handel oor die swaar pad van ’n ma en haar nege-jarige outistiese seun, Alexander, en hoe hulle deur ’n oorwegend Christen-gemeenskap op die platteland verstoot word. “Die tema van die boek is die wyse waarop mense hulle as goeie Christene voordoen, maar dan diegene verstoot wat nie by hulle inpas nie, totdat dié mense randfigure sonder enige ondersteuningsmeganisme word,” sê die skrywer. Onderhandel Die boek is in 2004 deur Saartjie Botha verwerk in ’n toneelstuk wat op verskeie feeste opgevoer is. Die aktrise en filmmaker Sally Campher het die boek gelees en met Botes onderhandel oor die filmregte. Son het gister ’n aanlyn kompetisie gehou. Hier is die gelukkige wenners van dubbelkaartjies vir vanaand se vertoning: