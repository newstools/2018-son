AMY Schumer is daarvoor bekend dat sy mense in haar siel laat inkyk met haar stand-up-komedie. Maar Mail Online berig die sneaky Amy het haar trouplanne vir haar vriende en familie geheim gehou. Volgens Us Weekly het sy die genooide trougaste eers op 13 Februarie in kennis gestel – twee dae voor die groot dag. “Die meeste van die gaste het via ’n text van Amy van die troue uitgevind,” sê ’n bron. “Dit was soos: ‘Hei, dit gaan gebeur. As jy dit kan maak, wonderlik! As jy nie kan nie, is daar geen worries nie.’ ” Amy het buite Los Angeles met Chris Fischer, haar boyfriend van net drie maande, afgehaak op ’n plekkie wat oor die Stille Oseaan uitkyk. Die bron sê: “Almal het ’n lekker tyd gehad. “Dit was baie laid back – net soos Chris en Amy dit wou hê.”