TOE alle oë Donderdag in die parlement op pres. Cyril Rama­phosa was, was Malusi Gigaba, minister van finansies, se aandag elders: by ’n soort Candy Crush-speletjie. Die News24-joernalis Jan Gerber het ’n foto geneem van Gigaba wat op sy tablet speel terwyl Jackson Mthembu, ANC-hoofsweep, aan die woord was. Gerber het dit op Twitter gelaai en daarna het die twiets behoorlik gevlieg. Twitter-gebruikers soos Cassandra Bianca meen: “Cyril moet hom hieroor fire.” Zilungile Mabunzi twiet verontwaardig: “Ons betaal hom nie so baie om in werkure games te speel nie.” Quasimodo sak af: “Ek dink hy bereken ’n skeidingspakket vir homself.” – News24