LADISMITH. – ’n Kapenaar moenie kom kanse vat op die platteland nie. Dít is wat ’n 22-jarige vermeende mert van Mitchells Plain nou agtergekom het toe hy met ’n groot sak ganja sy gat gesien het. Die cops hier roem hulle daarop dat hulle dagga 10 km ver kan uitruik. Al kom die merts gereeld met taxi’s via die R62, raak hul twak dikwels in dié dorp nat. Rugsak AO Jannie Cedras, ’n polisiewoordvoerder, sê: “Die man van Mitchells Plain is aangekeer vir die beweerde handel in dagga. “Die polisie het ’n taxi deursoek wat van Kaapstad onderweg was na Oudtshoorn. Altesaam 26 parcels dagga is in ’n swart rugsak van die verdagte gevind. “In nóg ’n sak van die verdagte is los dagga gevind en ook 112 parcels dagga. Die totale gewig was 14,4 kg.”