DIE saak teen Virgil Pretorius (32), ’n voormalige konstabel en hofordonnans, is tot Vrydag 20 April uitgestel vir ’n voorverhoor in die Kaapse hooggeregshof. Die saak sal daarna na die rondgaande hooggeregshof in Swellendam oorgeplaas word. Pretorius word aangekla van die moord op Candice Alberts (33), die ma van sy tweejarige baba­seun. In teenstelling met sy vorige hofverskynings, toe hordes inwoners van vroeg af voor die hof saamgedrom het, was daar dié week net ’n paar van sy familielede en vriende teenwoordig. Bosse Die slagoffer se ouers, pastoor Tommy Alberts en sy vrou, Cathy, was nie teenwoordig nie as gevolg van verwarring oor die regte datum. Candice se lyk is Saterdagoggend 22 April sowat 1,5 km vanaf die R322 (Witsand-pad) onder die bosse gevind. Sy is glo met ’n elektriese draad verwurg en verskeie kere met ’n skerp voorwerp gesteek. Pretorius is na die Polls­moor-gevangenis oorgeplaas waar hy in aanhouding sal bly tot sy volgende verskyning.