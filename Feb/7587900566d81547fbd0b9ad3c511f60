METRORAIL het sedert die begin van die jaar 14 vermeende kabeldiewe vasgetrek. Beamptes van dié beleërde spoorwegmaatskappy het Vrydag ’n groot slag geslaan toe hulle binne 90 minute vyf vermeende kabeldiewe in Bonteheuwel gevang het. In Januarie alleenlik is nege kabeldiewe aangekeer. Dit gaan dié week die vierde week wees dat Metrorail geen dienste op sy sentrale spoorlyn het nie. Dienste op dié spoorlyn is opgeskort as gevolg van voortslepende vandalisme en aanvalle. Daar is tans geen duidelikheid oor wanneer die dienste hervat sal word nie. – EWN