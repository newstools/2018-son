Liewe Antie Mona Ek en my kêrel is al ses jaar saam. Hy werk baie skofte en is baie moeg. Ons kan nooit lekker kommunikeer nie, want hy is te moeg. Die aandag van sy kant af is baie min. Ons gee mekaar net ons volle aandag wanneer ons seks het. Antie, dit raak vervelig, maar ek is baie lief vir hom en hy vir my. Ek dink nie eens daaraan om by ander mans aandag te soek nie. Ek soek dit van hom. Wat dink Antie kan ons doen om die verveeldheid te vermy? Ons albei is te bitter jonk om nou al soos getroude mense te lewe. – via WhatsApp Jy laat dit klink asof getroude mense glad nie meer pret het nie. En wat vir Antie baie snaaks is, is dat jy nie nou al soos ’n getroude vrou wil voel nie, maar julle doen die dinge van getroude paartjies deur so lekker te seks. Julle kan mos van daardie volle aandag wat julle so tydens seks gee, gebruik om ’n bietjie uit te gaan. Gaan loop langs die strand, gaan eet uit, gaan kyk ’n movie, gesels oor wat julle graag in die toekoms wil bereik ... Jou ou werk sekerlik nie sy hele lewe lank skofte dat daar niks anders as seks is wat julle saam kan doen nie. 