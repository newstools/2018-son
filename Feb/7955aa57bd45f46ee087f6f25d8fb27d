DMX is in New York toegesluit oor hy ’n dwelmtoets gedop het. Die rapper wag nog op die vonnisuitspraak vir sy belastingontduiking van $1,7 miljoen (R20,2 miljoen). Page Six berig die hip-hop-ikoon is positief vir kokaïen en opioïede, insluitend oxycodone, getoets. Volgens regter Jed Rakoff het DMX ook nie sy mobiele drug-raadgewer saamgeneem toe hy op 20 Januarie in St. Louis opgetree het nie. Dié nanny is deur die hof voorgeskryf vir sy optredes weg van die huis. “In der waarheid het jy gesê: ‘Vertrou my, Edelagbare.’ Dit was ’n groot, vet leuen, en dit lyk nou na ’n herhaalde leuen,” sê die regter. Hy voeg by: “Die hof het alles gedoen om sy behoeftes en begeertes te akkommodeer en hy het hierdeur gesê: ‘Jou moer.’ ” DMX, die verhoognaam van Earl Simmons, se prokureur sê hy het “goed gehou tot 16 Januarie, toe sy eenjarige seun siek geraak het”.