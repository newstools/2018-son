TWEE lesers kan elk ’n boek wen deur ’n SMS aan Son te stuur. Otto woon in ’n regte spookhuis en het ’n pratende vlermuis as troeteldier. Nietemin is hy geskok om ’n Grieselgryper in sy buurman se tuin te ontdek. Maar Harry is glad nie so grieselig soos hy lyk nie en eintlik ’n baie gawe kêrel. Wanneer Otto se huisspoke ontvoer word, vertrek hulle saam op ’n avontuur om hulle te gaan red. En Otto en sy vriendin Emily ontdek gou dat dit baie nuttig is om ’n Grieselgryper aan jou kant te hê. Hierdie prettige reeks sluit ’n 3D-bril in waardeur kinders na wonder­like 3D-illustrasies kan kyk wat lyk asof hulle uit die bladsye spring! Op die besige en kleurryke bladsye kan kinders soek na voorwerpe en karakters wat snaakse goed aanvang en ongelooflike avonture beleef. Dit is amper asof hulle self daar is! Hulle kan kyk na tonele soos ’n reuse-seekat wat alles wil opvreet, ’n brand in ’n gebou, en Vikings wat van hul skip spring en mense wil aanval. Om te wen, moet lesers net ’n maklike vraag beantwoord. SMS die woord BOEK en die antwoord op die vraag onder na 35128 ­(elke SMS kos R1,50). Ons sal die wenners volgende week kontak. Die vraag is weer uit die Kaap se voorste showbiz- ­rubriek, Stephanie Pekeur se “Lekke’ Djy”. Dié week se vraag is: Vir wie het Priyanka Chopra opgehemel?