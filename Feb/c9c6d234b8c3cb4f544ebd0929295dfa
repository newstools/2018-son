’N BRIT wat so goed lees soos wat Jacob Zuma tel, het saam met sy meisie na Belfast in Ierland gevlieg vir ’n show van die Red Hot Chili Peppers... Duncan Robb van Chesterfield het die kaartjies aanlyn gekoop en vir sy girlfriend vir Kersfees gegee. Eers toe hulle laas week in Belfast aankom en weer na die kaartjies kyk, kom hulle agter dis eintlik die Red Hot Chilli Pipers wat optree – ’n groep doedelsakspelers in ’n cover band. Hulle kon net daaroor lag. – UPI