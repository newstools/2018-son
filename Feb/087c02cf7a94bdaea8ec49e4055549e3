DIE krieketspan United Brothers­ kom Sondag voor ’n groot toets te staan. Hoewel die Brothers tans uitstekend op dreef is in die Nelson Mandelabaai se Premier­liga, lê ’n taai wedstryd voor teen Uitenhage. Dié beleef self ’n uit­stekende seisoen en sal op sy tuisveld by Muir College ’n gedugte teenstander wees. Dit behoort ’n baie interessante kragmeting te wees, een waarin die kolwers hul storie sal moet ken. Albei spanne het ’n sterk boulaanval en as die blad hulle boonop nog gunstig is, lê daar moeilikheid voor vir die kolwers. Die Madibaz is bestendig en begin al hoe meer na die moontlike wenners van die liga lyk. Die studente is die naweek by twee wegwedstryde betrokke, maar behoort PECC en Old Grey sonder pro­bleme te klop. Die bepalings is (alle wedstryde begin 10:00): MÔRE: Old Grey t Gelvandale; United t Schauderville; Madibaz 2 t Union; PECC t Madibaz 1. SONDAG: Motherwell t Despatch; Old Grey t Madibaz 1; PECC t United; Uitenhage t United Brothers.