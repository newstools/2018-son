DIE EFF se versoek vir ’n mosie van wantroue in pres. Jacob Zuma is vir 22 Februarie geskeduleer – ’n dag ná die begrotingsrede. Die parlementêre voorsitters het Donderdag gesê hulle het die EFF-versoek vir ’n mosie voor die staatsrede verwerp. Vanjaar se staatsrede sal in die komende week voortgaan nes beplan, ongeag wie die land se president is, het hulle gesê. Die parlement het Vrydag sy besige skedule met die staats- en begrotingsrede as verskoning gebruik. Die EFF het gemaan hy sal dan tydens Zuma se staats­rede beswaar maak. – News24