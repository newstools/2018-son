GEORGE. – ’n Fight woed oor die onderburgemeesters­ketting van Hessequa. Adwin Saayman, wat voorheen die pos beklee het, is van voorneme om hom weer tot die hof te wend sodat hy die ketting kan terugkry. Saayman is op 3 Augustus 2016 onder die vaandel van die VF Plus tot die raad verkies. Hy het onderburgemeester geword nadat die DA en die VF Plus ooreengekom het om die gebied saam as ’n koalisie te regeer. Ná die verkiesing het ’n toutrekkery ontstaan oor of Saayman sy sitplek onder die party se vaandel kan inneem. Die party het uiteindelik in Maart verlede jaar sy lidmaatskap beëindig. Hy was nie gelukkig nie en het hom daarna onder meer tot die hof gewend. Hy was onsuksesvol. Saayman sê hy het ná ver­lede jaar se hofuitspraak besluit hy gaan dit nie daar laat nie. Hy het regsadvies ingewin en besluit om met die saak voort te gaan. Sy regsverteenwoordiger berei op die oomblik die hofstukke voor. Hondjie Saayman kan nie in dié stadium veel sê nie, want hy wil nie saak vooruitloop nie. Hy vra dat hy weer in sy pos aangestel word. “Ek doen dit op aandrang van die gemeenskap en my borge. Die borge sluit in plaasboere wat bereid is om finan­sieel tot my hofsaak by te dra. “Dit gaan nie vir my oor die ampsketting nie; ek is nie ’n hondjie nie. Die gemeenskap wil hê ek moet die posisie terugkry. Na my mening was dit nie reg om die kandidatelys ná die verkiesing te verander nie. Dit is strydig met die party se grondwet.” Hy sê dis onwaar dat die kandidate voor die verkiesing ingelig is die lys kan ná die verkiesing verander. Dr. Corné Mulder, Wes-Kaapse VF Plus-leier, het Dinsdag gesê dis Saayman se reg om met die saak voort te gaan. “Ons is gereed, al glo die VF Plus daar is geen meriete om met die tweede deel van die saak voort te gaan nie.”