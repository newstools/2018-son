LORI Loughlin hou daarvan om oor haar familie te praat, maar jy sal hulle nie gou in ’n realiteits­program op TV sien nie. Lori (Fuller House) het op die Daily Pop oor haar persoonlike en professionele lewe gepraat, berig eonline.com. Sy en haar man, Mos­simo Giannulli, is al ’n hele 20 jaar getroud. Hulle het twee dogters, Isabella (19) en Olivia Jade (18). ’n Trotse Lori sê: “Olivia Jade vaar regtig goed met haar YouTube-kanaal en Bella is in haar eerste jaar op kollege. “Sy geniet dit en wil ook ’n loopbaan maak van acting­.” So, wat van ’n realiteitsprogram oor haar familie? Lori sê sy het al nee gesê vir ’n paar aanbiedinge. Die rede daarvoor, verduidelik Lori, is dat sy en haar gesin nie opwindend is nie.