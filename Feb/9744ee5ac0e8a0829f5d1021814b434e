MACASSAR. – Twee mans het Woensdag in die landdroshof in Somerset-Wes verskyn vir die moord op Adam Satira (65). Carlo Nel en Nolan Beyers is nie gevra om te pleit nie. Die saak teen hulle is tot 28 Februarie uitgestel vir ’n borgtog-aansoek. Die twee staan tereg op klagte van moord en poging tot moord. Volgens lt.kol. Andrè Traut, ’n polisiewoordvoerder, het die voorval Sondag plaasgevind. ’n Stryery tussen inwoners het glo tot die moord gelei. ’n Man is ook in die voorval gewond. Die moord is Dinsdagnag gepleeg. Die oorledene, wat twee keer in die kop geskiet is, het Woensdagoggend in die Helderberg-hospitaal in Somerset-Wes aan sy beserings beswyk. Volgens die polisie hou die nuutste skietvoorval nie verband met bende­geweld in die gebied nie.