LADISMITH. – Vir Andrew Hendricks was ons nuwe president se Sona message die kersie op die koek. Hendricks bedryf Four Corners in Nissenvile. Hy het nou ’n “R100-noot” teen die muur laat skilder. “Dít, my brother, is ’n vote of confidence in die land se ekonomie. En noudat (pres. Jacob) Zuma gepak het en Cyril (Ramaphosa) klein businesses soos myne weer hoop gee, moet ons skep. Ons moet skep terwyl dit pap reën.” Hendricks sê Four Corn­ers is hoofsaaklik ’n game shop waar laaities pool skiet en musiek luister. Verlede “Die laaities is ledig op straat. Nou kan hulle hier onder toesig kom speel. Ons gemeenskap het nie baie gesonde tydverdrywe vir ons kinders nie. “Al is ek nie hoog­geleerd nie, kan ek kinders moed inpraat. Hulle moet leer: As jy nie geld het nie, moet jy werk daarvoor. Al is dit net om die shop uit te vee.” Hendricks is vroeër daarvan beskuldig dat hy onwettighede bedryf. “Daai is die verlede. Ek het kinders. Ons moet die verlede vergeet en die toekoms bou. Cyril het ons almal hoop gegee om ons deel te doen. Ek wil ’n helpende hand verleen. Ek wil ook sê ‘send me’.”