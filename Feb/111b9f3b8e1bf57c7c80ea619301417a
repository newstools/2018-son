’N ANTIE wat mense in die Northerns en Uitenhage uit duisende rand ge-con het onder die voorwendsel dat sy hoender en ander items teen ’n bargain vir hulle sal kry, moet lig loop. Facebook het die afgelope week gegons oor dié vrou wat haar tuiswerk oor haar victims goed doen en hulle met ’n slap riem vang. Inwoners wat al victims was, wag nou vir die “dikgevreet” om weer toe te slaan, want hulle wil haar hande na k*k kap. Romano Slater skryf: “Mense, wees op die uitkyk vir ’n vrou met die naam Michelle. Sy sê sy ken die mense en dat sy vleis en hoender verkoop. Sy vat jou geld, dan verdwyn sy. “Sy het iemand met R400 nou gespring en vra toe die man in onse straat om haar Springbok toe te vat en verdwyn daar met die geld.” Fiona Koopman skryf: “Daai vrou was verlede week in Tobiasstraat, Gelvan. My niggie is ge-con met R800 vir lunch packs. “Sy’t met my neef gery tot by Mercantile om goete te kry. “Sy het nooit return nie.” Slater skryf ook dat die aunty huise target waar daar voertuie is sodat die inwoners haar kan gaan drop, asook mense met goeie werk en huiswinkels en dié wat gelde uitskop. In ’n WhatsApp-boodskap aan Son is ’n waarskuwing uitgereik dat inwoners op die uitkyk vir die antie moet wees. Die boodskap lui: “Geagte inwoners. Ek het pas hierdie inligting gekry. “ ’n Goed geklede vrou, lig van kleur met groen oë, was vanoggend by Merna en Vivian se huis. “Sy het gevra vir die name van mense aan wie sy kospakkies kan aflewer. “Sy het na Winifred se huis gegaan, voorgegee dat sy haar ken en gevra om R250 te leen. “Sy wou Winifred in die kamer spreek, maar Trevor het toe uitgekom en sy het skielik geloop. “Merna se skoonseun Ziaad het haar ’n lift gegee om kospakkies te gaan haal. “Toe hulle by Coetzeestraat kom, het sy gevra dat hy stilhou. “Sy het toe uit die kar gespring, in ’n bruin of brons bakkie geklim en weggery. “Wees versigtig omdat sy voorgee sy ken jou, jou familielede en bure.” ’n Inwoner van Coetzeestraat in Bethelsdorp sê die con artist het onlangs haar deurklokkie gelui en na die bure gevra. Die vrou stel haarself voor as Michelle of Wilma en beweer sy werk by Cadbury. Sy beweer ook haar suster werk by die Springbok-slaghuis in Commercialweg. Die inwoners kan nie wag om haar raak te loop nie. “Ek wag so in spanning vir haar. “Ek lus om ’n bietjie te baklei,” skryf nog ’n inwoner. Nog ’n vies inwoner skryf dat sy haar wil raakloop, want sy wil haar *pf*k. “Ek gaan haar hande na k*k kap met my hamer.” Die polisie beveel aan dat inwoners wat die vrou raakloop of weet waar sy haar bevind, nie die reg in eie hand moet neem nie, maar die naaste polisiekantoor moet bel.