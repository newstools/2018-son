SELMA Blair sluit aan by sterre wat nie te gelukkig is dat hul oorspronklike projekte reboots kry nie. Page Six berig Selma, wat in Hellboy was, sê sy het faith in David Harbour wat betrokke is, maar sy kan dit nie 100% ondersteun nie. “Mense is fans van Hellboy én fans van (die director) Guillermo (del Toro). So, diegene wat so lojaal teenoor Guillermo was, ons hart is gebreek dat dit nie uitgewerk het met die wonderlike derde aflewering wat geskryf is wat ek wens ek meer as enigiets in die wêreld kon speel,” het sy aan CinemaBlend gesê. Selma voeg by: “Ek hoop egter werklik dat Mike Mignola sy visie daar buite vir die donker Hellboy het en dat dit in die lig sal kom. Ek is seker dit sal en David Harbour (nuwe Hellboy-akteur) en almal wat betrokke is, is uitstekend, maar nee, my hart is gebreek.”