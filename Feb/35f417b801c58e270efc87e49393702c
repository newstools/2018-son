HAAI, Sonlanders! Jeppo draai in sy spore om toe hy die naam Zohar Matta hoor. Hy laat die vreemde man hom alles vertel van waar dié gemors hom nou bevind. Hy soek hom hoeka al ’n paar maande. Jeppo die Huisredder is SALMON SMITH se nuutste skryfstuk. ­Geniet vandag die slothoofstuk! DIT is kort ná middernag en die groot huis in Aalwyntjiestraat vertoon onheilspellend.Alle besigheid daar is voorlopig gestaak en die huis is in donkerte gehul.Zohar Matta het sy handjievol manne oral in die donkerte rondom die huis geplaas.Hy het ook sy pêlle by die polisiestasie beveel om gereeld hier voor sy huis te patrolleer.Nou sit hy bo in sy studeerkamer en hou die monitors van sy surveillance-kameras vreesbevange dop. Die infrarooikameras laat alles soos daglig lyk daar buite.Hy kan sien dat sy manne op hul pos is. Hy sien hoe ’n polisievên verby die huis ry. Dít stel hom gerus.Hy vee die angssweet van sy voorkop af en gaan skink vir hom ’n stywe dop whiskey.Wat hy egter nie weet nie, is dat die Laksman alreeds besig is om buite die perseel onder sy manne te maai. Bribes gevat Hy beweeg soos blits in die donkerte rond en sy jagmes proe bloed soos hy die skurke een vir een afhaal en in die donker bossies versteek.Sy oë spuug vuur toe hy die polisiewa vlak by die dwelmhuis sien verbyry.Hy herken die bestuurder as dieselfde polisiebeampte wat gisteroggend by een van die hekwagte bribes gevat het.Hy besef nou dat hulle in Zohar se sak is. Hy sal hulle ook uit die prentjie moet haal, want hy het geen ooghare vir korrupte polisiebeamptes nie. Dis húlle wat die polisiemag ’n swak naam gee en maak dat die gemeenskap nie meer die polisie vertrou nie.Hy skuil agter ’n groot boom en wag dat die patrollievoertuig vlak verby hom ry. Dan tree hy vinnig agter die boom uit en hou sy hand in die lug op.“Stop, officer!” skree hy.Toe die voertuig tot stilstand kom, handel hy vinnig. Hy werp sy dolk in die driver se keel en pluk hom vinnig uit die voertuig.Voordat die passasier kan optree, gryp Jeppo sy kop vas en gee dit ’n helse twist. Sy nek breek met ’n harde klapgeluid.Jeppo versteek hul liggame en klim agter die stuur in.Zohar sien die hele commotion op sy monitor. Hy sien ook geen teken van sy ander manne daar buite nie. Vrees kry nou die oorhand oor hom.Hy sien hoe Jeppo in die patrollievoertuig spring en tot voor sy motorhek ry. Die hek! Hy moet sy manne waarsku om nie die hek oop te maak nie?...Hy hardloop vinnig by die trappe af tot onder. Toe hy by die voordeur uitloer, sien hy hoe een van sy manne reeds die hek vir die patrollievoertuig oopgemaak het.“Maak toe daai hek! Dis die Laksman in daai vên!” gil hy.Voordat die manne kan agterkom wat klap, jaag Jeppo twee van hulle plat en pen nog drie eenkant teen die deftige SUV vas.Al vyf skurke sterf ’n pynlike dood.Jeppo spring soos blits uit die patrollievoertuig en nael vir die voordeur.Zohar Matta draai in sy spore om en hardloop terug die huis in terwyl twee jongens skiet-skiet om die hoek van die huis gestorm kom.Jeppo werp sy mes tot in die een se bors en val terselfdertyd plat op die grond.Die koeëls suis oor hom. Momentum neem hom tot by die ander aankomende skurk. Hy skop die skollie se bene onder hom uit en gryp hom van agter om sy keel.Die hand behou ’n ystergreep op die skollie se keel totdat sy spartelings al flouer word.Toe hy seker is dat die skurk die tydelike met die ewige verwissel het, los Jeppo hom en staan van die lyk af op.Sy wakker oë fynkam die erf vir nog skurke, maar almal lê kisboude daar rond. Jeppo besef nou dat Zohar Matta nog binne-in die huis skuil.Hy hardloop deur die shebeen-gedeelte en sien die trappe wat daarvandaan na die boonste verdieping lei.Hy pluk vinnig een van die skurke se vuurwapens uit en rig dit voor hom terwyl hy voetjie vir voetjie teen die trappe op beweeg.Die trap loop in ’n lang gang uit. Daar is ’n klomp kamers aan weerskante. Hy loer versigtig by ál die kamers in.Dit lyk soos die kamers waarin wellustige mans hulle met die jong meisies geniet.Jeppo loop tot voor die deur van die vertrek aan die verste punt van die gang.Hy druk dit liggies oop en hou die vuurwapen voor hom gerig.Hy hoor ’n geskarrel in die donker vertrek.Hy tree terug agter die deurkosyn en sy hand voel-voel na die skakelaar.Die lig skakel aan en Jeppo loer by die vertrek in.In die verste hoek sien Jeppo vir Zohar Matta staan.Die groot druglord en verkragter lyk vreesbevange. Jeppo besef nou dat die skurk alleen is.Hy betree versigtig die vertrek en loer vinnig rond.Sy oë is sulke donker poele toe hy hulle op Zohar rig. “Uiteindelik kry ek jou in die hande, Zohar Matta, jou kinderverkragter, huisrower en dwelmgemors!” spoeg Jeppo dit uit.“A-asseblief, man. Ek het ’n klomp geld. Ons kan gesels. Moet my net nie doodmaak nie,” smeek Matta vir sy lewe. Betonblad “Jy’t onskuldige meisiekinders daar in die Kaap van hul onskuld beroof en daarmee weggekom.“Jy het hiér ’n weerlose gesin wat vir jou goed was, van hul huis beroof en toe weer met jou dade voortgegaan. Ek is nie hier om genade te betoon nie! Ek is hier om jou vir jou sondes te straf.”Toe Jeppo op hom afstorm, swaai Zohar om en duik deur die venster. Hy tref die betonblad daaronder met ’n helse slag.Jeppo kyk af en sien dat die groot skurk se lewelose liggaam daar onder in ’n groter wordende bloedplas lê.“Geregtigheid het geseëvier,” prewel hy saggies voordat hy soos ’n skim by die huis uit verdwyn.Thomas Vermeulen word vroegoggend in die District Six shelter wakker gemaak deur iemand met ’n briefie in sy hand.“Mnr. Vermeulen, ’n man hier buite het dit vir my gegee om vir jou te gee.”Thomas maak die brief haastig oop en sy gesig verhelder van vreugde toe hy die inhoud daarvan sien. Hy lees die brief hardop en glimlag: “Jy kan maar na jou huis terugtrek. Alles is veilig nadat die polisie daar skoongemaak het.” Die einde