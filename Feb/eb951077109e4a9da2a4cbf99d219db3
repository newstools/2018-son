GEORGE. – ’n Man wat byna deur ’n aanvaller gesodomiseer is, is op die nippertjie gered deur ’n vrou wat sy hulpkrete gehoor het. Die man in sy 20’s vertel hy het in die straat gestap toe vier mans hom voorkeer en hom met ’n mes dreig. Die slagoffer vertel: “Die mans het my gegryp en by ’n huis in New Combe-straat in Conville ingedwing. “Die een man het my met sy vuiste begin slaan en my oor my hele lyf geskop en my broek afgetrek. “Hulle het my toe gedreig dat hulle my om die beurt gaan sodomiseer. “Gelukkig het ’n vrou van ’n huis daar naby my gehoor skreeu. “Sy het aangehardloop gekom tot in die huis. “En toe hardloop die vier aanvallers weg.” Kol. Avril Kriga, ’n polisiewoordvoerder, het bevestig vier verdagtes is intussen in verband met hierdie voorval in hegtenis geneem. Die saak word nou verder ondersoek.