DIE DA in KwaZulu-Natal wil hê die regering moet privaat sekuriteitswagte by taxistaanplekke verwyder en met polisiebeamptes vervang nadat ’n dwaalkoeël ’n tiener se lewe dié week geëis het. Rafeek Shah, DA-woordvoerder oor vervoer, het Vrydag gesê: “Ons is woedend oor dié gru-voorval wat weer die wetteloosheid en totale minagting vir onskuldige lewens in die taxibedryf beklemtoon.” Sy eis kom nadat ’n seun (13) Woensdagmiddag in die kruisvuur tussen gewapende mans en privaat sekuriteitswagte van die Newcastle-gebaseerde Zwelibomvu Taxi Association doodgeskiet is. – News24