’N TYDELIKE beskermingsbevel is vroeër dié week op die ANC se adjunkpresident en premier van Mpumalanga, David Mabuza, bestel om hom te verbied om ’n plaaslike sakeman, Frederick Coenraad Daniel, lastig te val en te intimideer. Die hofbevel teen Mabuza is Woensdag in die Carolina-landdroshof toegestaan en dieselfde dag op die premierskantoor bestel. Mabuza word aangesê om op 19 Februarie in die hof te verskyn om redes aan te voer waarom die hof nie ’n finale beskermingsbevel teen hom moet toestaan nie. – News24