SA Rugby het angekondig dat hulle 'n ooreenkoms met die Springbok-breier, Allister Coetzee, bereik het dat hul paaie met onmiddellike effek skei. Saru sê in 'n verklaring die verantwoordelikhede van die Bok-afrigter gaan deur Saru se rugbydepartement bestuur word totdat die afrigting- en bestuursgroep vir 2018 later vandeesmaand bevestig word.  Jurie Roux, hoof van Saru, sê hulle moes  opweeg wat in die beste belang van die Springbokke is. "Ons wil vir Allister bedank vir sy passie en toewyding aan die Springbokke en wens hom alle voorspoed toe in sy volgende rol," sê Roux.  Coetzee sê in die verklaring Springbokrugby het hom altyd na aan die hart gelê. "Ek dink nou is die tyd dat ek en die span in nuwe rigtings gaan. Ek wens Springbokrugby alle sukses in die toekoms toe."  