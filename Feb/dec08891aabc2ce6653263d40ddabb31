MARK Salling se laaste dae was donker. Eonline.com berig die akteur, wat gewag het vir sy vonnis in Maart weens die besit van kinderpornografie, was ’n “algehele shut-in”. Die Glee-akteur het in die week selfmoord gepleeg. “Hy het hom afgesonder in daai huis in Sunland (in Los Angeles) en was ’n baie depressiewe, eensame mens,” het ’n ingeligte aan E! News gesê. “Hy het demone gehad waarteen hy baie jare baklei het.” Mark (35) is in 2015 vir die besit van kinderpornografie in hegtenis geneem. Hy het in Desember verlede jaar skuld erken op die aanklagte en sou vier tot sewe jaar agter tralies deurbring, waarna hy vrygelaat sou word, maar 20 jaar onder supervision sou wees. Mark sou ook as ’n sex offender moes registreer en restitusie moes betaal aan elke slag­offer wat dit versoek.