DIE polisie het gister die omstrede sakeman Mark Lifman in 'n intelligensie-gedrewee operasie by die Kaapstadse internasionale-lughawe gearresteer. Lifman (50) van Seepunt is kort voor 16:00 gearresteer nadat sy vlug vanaf O.R. Tambo-lughawe geland het. Hy is gearresteer op klagte van intimidasie en die rig van 'n vuurwapen. Die klagte spruit uit 'n voorval in Maart verlede jaar in Parow. Lifman sal binnekort in die Parow-landdroshof verskyn.