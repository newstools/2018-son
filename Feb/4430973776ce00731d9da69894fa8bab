OP VALENTYNSDAG het hy in Timothy Valley in die Baaise noordelike gebiede glo drie skote in die kop gekry en is op die toneel dood. Die kar van Anthony Jantjies (37), ’n vermeende druglord, het blykbaar nog ge-idle toe hy in Francestraat dood aangetref is. Volgens ingeligtes is hy by sy kar geskiet. Kol. Priscilla Naidu, ’n polisiewoordvoerder, het gesê die skietery het Woensdag om en by 19:45 gebeur. “Die slagoffer het na bewering buite sy garage in Francestraat gestaan toe ’n onbekende persoon hom genader het. “Hy is verskeie kere geskiet en is op die toneel aan sy wonde dood. “Die verdagte het gevlug.” Die provinsiale bende-ondersoekspan ondersoek ’n saak van moord.