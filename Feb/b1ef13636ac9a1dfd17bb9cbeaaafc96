BILL Paxton se familie het ’n hospitaal vir sy onregmatige dood verkla, berig Eonline.com. Die akteur is in Februarie 2017 in die ouderdom van 61 oorlede. Ná sy dood het ’n familieverteenwoordiger aan E! News gesê sy dood was weens komplikasies ná ’n operasie. Die doodsertifikaat dui aan Bill het ’n week ná sy operasie ’n beroerte gehad. Die familie het op 9 Februarie ’n onregmatige doodsgeding teen die Mediese Sentrum Cedars-Sinai en die hartchirurg dr. Ali Khoynezhad aanhangig gemaak. Behalwe vir die onregmatige dood toon die dokument dat die familie vir nalatigheid dagvaar. Hulle voer aan Khoy­nezhad se chirurgiese aanslag was onnodig riskant.