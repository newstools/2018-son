DIE Cape Town Prawn Festival was vanjaar ondanks haakplekke weer ’n groot sukses. Dit was só ’n groot sukses dat die organiseerders nie Saterdag kon byhou met die vraag na prawns nie. Duisende mense het die event bygewoon. Peter van Wyk het aan Son vertel hy woon elke jaar die festival by die Kenilworth Racecourse by om prawns te eet en perde te speel. Van Wyk was egter nie vanjaar so beïndruk nie. Hy sê: “Ons kom natuurlik vir die prawns, maar hierdie jaar was daar minder en dit was duurder. “Ek het ook my luck met die perde ge-try, maar was nie dié keer so gelukkig nie. “Maar ons het dit nogtans gate uit geniet.” Lorna Webber Brand was saam met haar hele familie by die festival. Hulle woon die geleentheid ook elke jaar by en het vanjaar ’n karaoke-sys­tem gewen. Salome Cronje sê haar kinders was baie opgewonde oor die perde. Die Young Brass Sounds band het mense heeldag met hul musiek vermaak. Hopelik sal daar volgende jaar meer prawns wees ...