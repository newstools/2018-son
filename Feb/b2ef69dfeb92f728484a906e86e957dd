DIE voormalige presidentsvrou van Amerika Michelle Obama reik in November haar memoires uit. Luidens eonline.com is die titel daarvanBecoming. In ’n verklaring wat haar uitgewer, Penguin Random House, uitgereik het, sê Michelle: “Om Becoming te skryf was ’n diep persoonlike ervaring­. “Dit het my die eerste keer in my lewe die ruimte gebied om die onverwagte rigting wat my lewe ingeslaan het, eerlik te bepeins. “In die boek praat ek oor my wortels en hoe ’n dogtertjie van die suide van Chicago ’n stem gebied is en die mag ontwikkel het om dit ook tot die bemagtiging van ander te benut. “Ek hoop my verhaal inspireer ander om moed te skep en te wees wie hulle wíl wees. Ek kan nie wag om my verhaal te deel nie.”