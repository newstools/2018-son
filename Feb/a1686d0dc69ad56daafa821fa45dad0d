AKA se verhouding met Bonang Matheba het omtrent die tonge in Mzansi los gehad, veral omdat hy sy baby momma lelik verneuk het. Timeslive.co.za berig hy het in Real Talk teenoor Anele Mdoda erken hy het sy break-up met DJ Zinhle verkeerd gehanteer. “Die begin van my verhouding (met Bonang) was pynlik, want ek was nog in ’n verhouding met my baby momma. En sy was swanger. “Dit waardeur ons haar gesit het, was vir my verkeerd. Ek het daaroor verskoning gevra. En ek is jammer daaroor. En dalk sal sy (Bonang) ook eendag daarvoor verskoning vra.” Die manier waarop hy sy split met Zinhle gehanteer het, was nie vir hom lekker nie. AKA voeg by: “Zinhle was ... is ’n wonderlike vrou. ’n Sterk vrou. ’n Wonderlike ma. “Ek was te jonk en te dom om dit te herken en raak te sien. “Vir my het dit (die verhouding met Bonang) nooit oor genot gegaan nie. Ons het mekaar net gevind.”