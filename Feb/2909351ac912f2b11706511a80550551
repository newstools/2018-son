’N VROU van Buckeye, Arizona, het die afge­lope sewe jaar drie keer met vreemde aksente wakker geword. Michelle Myers, ’n eertydse skoonheids­koningin en die ma van sewe, sê sy was nog nooit oorsee nie, maar het so sewe jaar gelede ná ’n erge hoofpyn wakker geword en met ’n Ierse aksent gepraat. Daarna het sy ook so met ’n Aussie- en onlangs met ’n Britse aksent wakker geword. Dit hou gewoonlik ’n week aan. Die dokters sê dis nie aansittery nie; sy ly aan ’n toestand bekend as foreign accent syndrome. –UPI