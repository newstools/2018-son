KEVIN Smith het ’n groot hartaanval gehad. Eonline.com berig die 47-jarige het ’n foto uit sy hospitaalbed getwiet. Die filmmaker het ’n stand-up special, Kevin Smith Live!, opgeneem. Die shows was vir 18:00 en 21:00 geskeduleer. “Ek het ’n massiewe hartaanval ná die eerste show gehad. Die dokter wat my lewe gered het, het gesê ek het 100% blokkasie van die LAD-aar (a.k.a. “die Weduwee-maker”) gehad. “As ek nie die tweede show gekanselleer het om hospitaal toe te gaan nie, kon ek vanaand gesterf het,” twiet hy. Hy het nog meer besonderhede op Facebook gedeel. “Ek het vanaand probeer om ’n killer standup spe­cial te doen, en ek kon dalk effe te ver gegaan het. Ná die eerste show het ek naar gevoel. Ek het opgegooi, maar dit het nie gelyk of dit help nie. Toe begin ek bakke sweet. Draai toe uit ek het ’n massiewe hartaanval gehad.”