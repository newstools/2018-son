KYK, dié girl bly maar net besig. Ek lees op Channel24 Charlize Theron het nou begin werk met Kweku Mandela, Nelson Mandela se kleinseun. Die aktrise wil ’n nuwe projek, #100conversations, in vennootskap met GenEndIt van stapel stuur. In ’n video op Instagram sê die SA aktrise hoe trots sy is om die program te launch wat eintlik die nalatenskap van Kweku se oupa, Nelson Mandela, vier. Op die video sluit Kweku hom dan by Charlize aan en hulle prys Mandela se onwrikbare geloof in die jeug. GenEndIt is mos ’n collec-tive movement wat jong mense inspireer om op te staan teen MIV/vigs en help om dit te keer. En so iets is nodig, want die hoë verspreiding van dié siekte in Suid-Afrika is ongelukkig ’n werklikheid.