DIE Get Out-ster Daniel ­Kaluuya se Oscar-benoeming voel nog vir hom soos ’n droom. Eonline.com berig Daniel het baie buzz rondom hom terwyl die fliekbedryf regmaak vir 2018 se toekennings. “Dis crazy,” erken hy. “Dis ’n verligting ... Veral vir ’n film waarin ek glo.” Die Britse akteur voeg by selfs die film se sukses voel nog vir hom ietwat onwerklik. “Dis nog soos ’n droom. Ek is so bly. Ek is net só bly vir almal. “Ek is bly dat Get Out as beste film benoem is. Ek is net so bly dat Jordan (Peel, die regisseur,) benoem is. Jordan is sommer drie keer benoem!” Die akteur wei uit oor die dag toe hy en Jordan uitgevind het hulle kom in aanmerking vir ’n Oscar. Hy sê toe Jordan hom bel, was albei in trane van blydskap.