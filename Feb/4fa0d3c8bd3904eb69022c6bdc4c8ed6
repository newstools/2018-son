DIE meeste vroue het maar daai noodsaaklikhede in hul badkamer-kassie waarsonder hulle nie kan klaarkom nie. Sommige vroue kom al jare met een produk aan – of dit nou daai signature-reuk is of ’n spesifieke kleur lipstiffie. Jou gunsteling-produkte kan ook verander soos wat nuwe produkte op die mark kom of wanneer jou vriendin ’n produk aanbeveel. Ek het ’n paar kollegas gevra wat hul gunstelingskoonheidsprodukte is, en was nogal verras deur sommige produkte. Spotgoedkoop My gunsteling-skoonheidsproduk is ’n eyebrow pencil. Ek het minstens twee op ’n slag in my kas ingeval die een weg raak of ek dit nie kan opspoor nie, want jy gaan my nie sommer sonder my “brows on fleek” buite die huis kry nie. Die Essence­potlood is boonop spotgoedkoop. Nog iets in my badkameris my (reuklose) coconut oil. Dis net so veeldoelig. Ek haal my make-up daarmee af, moisturise daarmee (dis wonderlik vir die voete), gebruik dit vir my hare en hou dit ook in die kombuis om dit oor my popcorn te gooi. Hoe het hulle nou weer aan die begin van die jaar gesê? Gooi coconut oil oor 2018!