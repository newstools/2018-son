Liewe Antie Mona Ek is M. Ek woon in C. Ek werk by die hospitaal. Ek
 is verskriklik verlief op iemand met wie ek werk. Ek was een keer by ’n
 braai, toe het ek hom beledig, want hy het op my tone getrap. Maar noudat ek hom weer sien en beter leer ken het, wil ek hom sommer gryp en soen. Ek
 wens ek het die wil gehad om hom te sê hoe ek voel. Maar ek is nie 
seker hoe hy sal reageer nie, en of hy dalk reeds iemand in sy lewe het 
nie. Ek was vir vyf jaar in ’n verhouding. Dinge het toe nie so lekker uitgewerk nie. Antie, ek raak nie sommer verlief nie, want ek fokus meer op my werk, my seun en familie. Maar,
 Antie, dié man maak my heeltemal gek. Elke keer as ek hom sien, klop my
 hart nog erger. Elke love song wat ek hoor, laat dink my aan hom. My kollegas sê ek is sommer vertraag. Ek huil soms as ek aan hom dink. – via WhatsApp Maar
 het jy dan nog nie uitgevis en gehoor of daar iemand spesiaals in sy 
lewe is nie? Indien nie, sal jy jou move moet maak, meisa. Dit gaan nie baat jy sit en luister heeltyd na love songs nie. As jy nie ’n move maak nie en hy maak ook nie ’n move nie, dan is daar géén moves nie. In vandag se moderne tyd is dit glad nie ongehoord vir ’n meisie om die jagwerk te doen nie. Dis nou natuurlik as hy nie klaar gevat is nie …