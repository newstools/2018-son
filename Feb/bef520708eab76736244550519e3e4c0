HIER is ’n kort kykie na die lewe van pres. Jacob Zuma, wat spog met ’n legacy van ’n afge­takelde Suid-Afrika. 1997: Zuma word verkies as die adjunk-president van die ANC. 1999: Hy word aangestel as die adjunk-president van Suid-Afrika. 2000: Die nasionale vervolgingsgesag ondersoek Zuma en die aktivis Tony Yengeni oor die beweerde misbruik van mag. 2004: Zuma raak ’n sleutelfiguur in die korrupsie­verhoor van die sakeman Schabir Shaik oor die aankoop van wapentuig. 2006: Zuma word vrygespreek van die beweerde verkragting van ’n MIV-positiewe familievriendin. 2007: In Desember word Zuma verkies as die president van die ANC. 2008: Korrupsieklagte teen Zuma word in die hof ter syde gestel, waarna ’n gekibbel met oudpres. Thabo Mbeki hieroor tot op die hoogste vlak volg. 2009: Dié jaar kan beskou word as ’n “skoonmaakjaar”; baie van die aanklagte van korrupsie word ge-drop. Op 9 Mei word Zuma ingehuldig as die president van Suid-Afrika. 2010: In Maart kom die eerste mosie van wantroue. Dis ook die jaar van sy fights met die media oor hoe hy uitgebeeld word. 2012: In Desember word Zuma herkies as die leier van die ANC. 2015: In Maart is daar nog ’n mosie van wantroue en later dieselfde maand weer. Een is teruggetrek. 2016: Die derde mosie van wantroue volg in Maart. 2017: Hierdie jaar word geken aan die land se ekonomie en werkloosheid op sy ergste, met die misdaadsyfer die hoogste nóg. ’n Toutrekkery om die korrupsieklagte teen Zuma weer ingestel te kry, kenmerk ook die jaar. 2018: Nadat die staats­rede uitgestel word, word die hele land in onduidelikheid gedompel. Eindelik word Zuma herroep.