JOHN Mitchell kan nie die Bulls oornag ’n Superrugby-aanspraakmaker maak nie, maar ondersteuners sien reeds met groot verwagting uit na die amptelike afskop. Wanneer die Bulls en die Hurricanes Saterdag ná 80 minute se spel van Loftus Versfeld afstap, sal dit duidelik wees hoe ver Mitchell in ’n kort rukkie met die Pretorianers gevorder het. Dit is reeds bekend dat dinge op Loftus aan die gebeur is en dat jongelinge soos Manie Libbok, Embrose Papier en Ruben van Heerden gereed lyk om die volgende trappie te klim. Die Hurricanes is egter ’n moeilike hekkie om oor te kom. Hulle het die Super-titel in 2016 gewen en ouder gewoonte ’n formidabele groep met verskeie All Blacks in hul geledere. Die Hurricanes se groep is: Agterspelers: Jamie Booth, Finlay Christie, TJ Perenara, Beauden Barrett, Jackson Garden-Bachop, TJ Va’a, Ihaia West, Vince Aso, Ngani Laumape, Matt Proctor, Peter Umaga-Jensen, Jordie Barrett, Wes Goosen­, Ben Lam, Jonah Lowe, Nehe Milner-Skudder, Julian Savea. Voorspelers: Asafo Aumua, Dane Coles, Ricky Riccitelli, Chris Eves, Alex Fidow, Reg Goodes, Toby Smith, Jeffery To’omaga-Allen, James Blackwell, Murray Douglas, Michael Fatialofa, Sam Lousi, Isaia Walker-Leawere (Wellington), Gareth Evans, Vaea Fifita, Sam Henwood, Reed Prinsep, Ardie Savea, Brad Shields, Blade Thomson.