JOHANNESBURG – Een van eNCA se beste verslag­gewers, Karyn Maughan, het bedank. Dis ’n groot slag vir die nuus­kanaal, wat die meeste kykers in die land het. Sy het nie gesê hoekom sy waai of waarheen sy gaan nie. eNCA het in ’n verklaring gesê hulle is jammer om haar te verloor. “Karyn is ’n toegewyde, skerp en professionele joernalis en het die afgelope agt jaar van die grootse stories gedoen. Oscar Pistorius se saak was een daarvan.” Maughan het op Twitter bevestig 28 Februarie is haar laaste dag by eNCA. – Channel24