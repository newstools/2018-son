“SOMMIGE tye as ’n ouer het ’n mens net genoeg gehad.” Dis soos om oor ’n lang periode gedryf te word tot breekpunt. Daai dag was die pa se breekpunt. Asof dit die laaste druppel is wat die emmer laat oorloop het. Sedick Abrahams sê hoewel hulle baie probeer het om Clinton in ’n rehab te kry, was hul pogings nie suksesvol nie. “Volgens Clinton was daar niks fout met hom nie en het hy nie hulp nodig gehad nie. Sulke tye het ek net stil geraak en hom diep in my gebede gehou.” Dié gebroke pa sê hy het nie van die Ellen Pakkies- saak geweet nie, maar voel verlig dat daar iemand is wat ook dieselfde deurgemaak het. “Dis ’n spieël vir almal. “Dis nie ’n maklike saak nie, veral vir baie ander ­ouers wat ook so iets deurmaak. “Baie keer praat ’n ouer met sy kind. Maar ’n volwasse kind is mos veronderstel om te weet wat reg of verkeerd is. “Dan is daar net daai dag dat jy genoeg gehad het, waar dinge te veel raak. “Ek het nie geweet dat hy dood is nie. Ek het dit nie bedoel nie, maar ek glo as dit nie so uitgedraai het nie, sou ek die een gewees het wat dood is.”  “Ek het altyd gesê daar gaan ’n moord in die huis gebeur en ek het altyd gedink dit sal een van ons ouers wees. “Ja hy was my broer, maar hy het ons baie seergemaak,” sê Jessica.  Sedick het gesê: “Ek is baie lief vir my kinders, maar ek het nooit geweet my seun sal so uitdraai nie.” Hy bedank Son-lesers wat soveel woorde van ondersteuning vir hom gegee het. Clinton word Saterdag om 09:00 vanuit die Judah Community Church in Tafelsig begrawe.