DIE cops se misdaadvoorkomingseenheid het Maandagmiddag in Groenpunt toegeslaan en ’n vermeende dwelmhandelaar gearresteer. Volgens ’n woordvoerder van die polisie, kapt. FC van Wyk, het die lede inligting ontvang oor iemand wat na bewering met dwelms handel dryf. “Die polisie het ’n 48-jarige man in Somersetweg, Groenpunt, in hegtenis geneem. Dagga, ecstasy, kokaïen, mushrooms en tik is by hom gekry. Die straatwaarde is sowat R150 000,” het Van Wyk gesê.