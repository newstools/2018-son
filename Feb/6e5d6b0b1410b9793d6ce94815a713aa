Staan Op Teen Stad Kaapstad van Blackheath skryf per e-pos: Die Stad Kaapstad wil ons verarm met die nuwe watertariewe (vlak 6b) wat die adjunk-burgemeester, Ian Neilson, bekend gestel het. Dis erger as die beplande water-charge. Die bedrae wat ek op Netwerk24 gesien het, was soos volg: 6 kF – R415 (voorheen R179); 20 kF – R1 515; 35 kF – R6 685; 50 kF R20 365. Hierdie is maandelikse rekeninge en sluit nie erfbelasting, vullisverwydering en riool in nie. Riool word bereken teen 77% van jou waterverbruik. Ek gaan ’n eenvoudige berekening vir u wys. Ou tarief: Erfbelasting – R 119 Water (6 kl) – R145 Riool (77%) – R111 Vullisverwydering – R89 Totaal – R464. Nuwe tarief: Erfbelasting – R119 Water (6 kF) – R415 Riool (77%) – R319 Vullisverwydering – R89 Totaal: R942. Ek het die laagste tarief as voorbeeld gebruik. Dié is ’n 100%-ver­hoging in die totale bedrag. Kapenaars, hierdie is g’n grap nie! Meer as 60 000 van ons het kapsie gemaak teen daardie water-charge. Ons sal móét kapsie maak teen die nuwe, onbekostigbare tariewe. Dit gaan ons geheel en al verarm.