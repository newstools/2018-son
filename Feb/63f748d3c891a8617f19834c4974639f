’N KALIFORNIESE polisiekantoor het ’n foto van ’n oulike wannabe “kaper” op Facebook gedeel – ’n muisie wat aan die cop se ruitveër vasklou. Die Alameda cop shop vertel deputy Brandon Dennington was Sondag vir ’n werkopdrag op pad na die basketbalwedstryd tussen die Golden State Warriors en San Antonio Spurs toe hy die knaagdiertjie gewaar. “Verdere ondersoek het onthul die verdagte is heel waarskynlik ’n San Antonio Spurs fan wat ons probeer intimideer,” lui die post op Facebook. – UPI