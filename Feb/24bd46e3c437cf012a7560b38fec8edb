’N BENDELID het hom aan die polisie oorgegee ná ’n skietery in Arcadia in die Baaise noordelike gebiede. Blykbaar het die skietery naby die Sunflower Cash Store in Rensburgstraat plaasgevind, maar niemand is beseer nie. Volgens kol. Priscilla Naidu, ’n polisiewoordvoerder, word twee sake van poging tot moord ondersoek. “Daar word beweer op Dinsdag omstreeks 15:30 het ’n minibus gery in Rensburgstraat met drie passasiers. “Toe die taxi stop en ’n 18-jarige aflaai, is ’n skoot op hom gevuur,” sê Naidu. Die taxidrywer (26) het ingegryp en reverse in ’n poging om die tiener te beskerm. “Die skieter (25), ’n Upstand Dogs-bendelid, het ’n skoot na die drywer gevuur en toe weggehardloop. “Die verdagte het hom van­­oggend (gister) aan die Beth­elsdorp-polisie oorgegee nadat hy gehoor het die polisie is op sy spoor.” Die verdagte sal na verwagting môre in die Baaise landdroshof verskyn.