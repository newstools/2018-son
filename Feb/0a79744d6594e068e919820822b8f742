GREGORY Malie (34) is die pa van vyf minderjarige kinders. Hy het gister in die Baaise hooggeregshof getuig dat hy vier seuns van 15, 13, 11 en 10 jaar oud het. Hy het ook ’n dogtertjie van amper drie jaar oud. Volgens hom het die seuns dieselfde ma en sorg sy vir hulle. Hy sê sy babadogter het ’n ander ma en dié kind is in sy pa se sorg in Timothy Valley. Volgens Malie het hy nie ’n clue waar sy babadogter se ma is nie. Geslaag Hy sê sy het die kind in 2017 by sy pa gelos. Volgens Malie het hy matriek in 2000 geslaag. Hy sê toe hy in hegtenis geneem is, het hy nie gewerk nie. Volgens hom het hy egter se eie sakeonderneming in Uitenhage. Malie en sy medebeskuldigde, Sherwin Grootboom (25), van Timothy Valley bly in aanhouding. Adv. Jodine Coertzen verskyn vir Malie en Peet Schoonraad verskyn vir Grootboom. Die twee se verhoor word vandag hervat.