DIE openbare beskermer (OB) het stil-stil ’n verslag oor die Vrede-suiwelprojek in die Vrystaat (VS) uitgereik waarin sy wys op onreëlmatighede met aankope, “growwe nalatigheid” en wanadministrasie. Adv. Busisiwe Mkhwebane, OB, beveel aan die VS premier, Ace Magashule, moet “dissiplinêre stappe inisieer en instel teen alle betrokke beamptes”. Die DA-leier, Mmusi Maimane, beskou die OB se verslag as ’n “toesmeerdery” van korrupsie omdat sy ignoreer dat die projek in Magashule se kantoor uitgedink is. Sy noem ook nie hoe die Guptas by die projek gebaat het nie. – News24