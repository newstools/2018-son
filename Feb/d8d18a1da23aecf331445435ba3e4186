OORNAG is Black Panther skielik óral. Soos op die voorblad van die tydskrif Rolling Stone, waar Chadwick Boseman, die titelkarakter, verskyn. Hy glo dié fliek se gewildheid beteken groot dinge vir die wêreld as die eerste African superhero movie, berig Eonline.com. “Ek onthou nog die excitement wat mense gehad het toe hulle Malcolm X gaan kyk het. En dié is groter, want dit sluit ander mense ook in. Almal kom om ’n Marvel movie te sien,” sê die 41-jarige akteur. Chadwick is baie beïndruk met die film self én die ontvangs wat dit gekry het. Hy sê: “Dit verg baie geld en mannekrag om die hele African wêreld te skep. Dis ’n groot produksie. Maar dis nie Star Wars nie, dis ’n swart superhero-fliek!” Hy noem ook een van die dinge wat hom tot die fliek aangetrek het, is dat meestal swart akteurs daarin optree en dat dit in Afrika afspeel. “Sommige (swart) akteurs wil nie ’n karakter speel net omdat hy swart is nie. Ek sê nie hulle is verkeerd nie. Maar só mis hulle alles wat ge-whitewash is.”