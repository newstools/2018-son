LETITIA Wright meen haar rol in Black Panther kan tieners inspireer. Eonline.com berig Letitia vertolk die rol van Shuri, die tegnologies-vaardige prinses van Wakanda. Die 24-jarige aktrise het met E! News by die première van die film oor haar “wonderlike” ervaring met die maak van die movie gesels. “Dit voel soos ’n groot seëning en ’n droom wat waar geword het!” Letitia sê sy droom al van so ’n rol sedert sy ’n tiener is en dis iets waarmee sy “altyd” in haar agterkop rondgeloop het. “Dis ’n voorreg om so ’n karakter te hê, sodat ’n jong meisie kan terugkyk, die film kyk en kan sê: ‘Hei, ek wil dalk ’n wetenskaplike wees. Ek wil in tegnologie wees,’ ” sê Letitia. “Ja, ek dink dis wonderlik.”