WANNEER dit by basiese opvoeding kom, bly onderrig in jou kind se huistaal die heel beste keuse, sê die kenners. “Die belang van moedertaalonderrig moet nooit onderskat word nie,” se Danie van Wyk, die Suid-Afrikaanse Onderwys­ontwik­kelingstrust se bestuurder in die Wes-Kaap. “Dis ’n internasionaal aanvaarde feit dat leerders wat in hul moedertaal onderrig word, veel beter presteer as diegene wat nie daardie voorreg het nie.” Wêreldwyd het navorsing die belangrikheid van onderrig in ? kind se huistaal bevestig en dit word so ver moontlik toegepas, maar hier in Suid-Afrika blyk dit nie altyd die geval te wees nie. Ouers verkeer steeds onder die wanindruk dat hulle die kind ? voorsprong gee om hom of haar in Engels, die sogenaamde wêreldtaal, te laat onderrig. In ’n onderhoud verlede jaar, het Son gesels met Marlene le Roux, een van Afrikaans.com se beskermvroue. Marlene het onder meer gesê dat sy bevoorreg is om in Afrikaans onderrig te kon word en sodoende kon sy haar op die heel beste manier uitdruk maar ook gemaklik uitdruk binne ? veeltalige milieu waarin sy werk. Marlene het onlangs ? baie spesiale toekenning ontvang toe die Britse konsul in Kaapstad namens koningin Elizabeth II aan haar die toekenning Commonwealth Point of Light gegee het vir haar toewyding en lewenslange ywer vir mense met gestremdhede. Marlene, die uitvoerende hoof van Kunstekaap, is ? toonbeeld van sukses en iemand wat haar volle potensiaal bereik het – en alles het vir haar begin daar waar sy in die laerskool in haar huistaal, Afrikaans, onderrig is. Die Sekondêre Skool Tafelsig is verlede jaar deur die Wes-Kaapse onderwysdepartement vereer vir die skool se volgehoue verbetering in Afrikaans Huistaal. Die skoolhoof, Ruschda O’Shea, sê die toekenning is baie welkom en is die resultaat van twee briljante onderwysers wat Afrikaans Huistaal by die skool onderrig. Wanneer jy moet besluit oor die skool waarin jy jou kind gaan plaas, onthou die volgende: