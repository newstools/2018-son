JENNIFER Lopez (48) en Alex Rodriguez (42) gaan nou al ’n jaar uit. Die twee sterre, haar 9-­jarige tweeling, Emme en Max, en sy twee dogters, Natasha (13) en Ella (9), was die afgelope naweek in Minneapolis. Jen het daar op stage ’n spesiale song perform en vir haar berk gesê die liedjie “Us” is vir hom bedoel. “Ons is vandag (Sondag) ’n jaar lank saam. Ek wil nie te stroperig of so iets raak nie, maar, baby, dié song is vir jou. Ek is lief vir jou,” het J.Lo gesê. Jen het ná die tyd aan Sibley Scoles van E! News gesê sy het meegevoer geraak omdat haar en A-Rod se herdenking spesiaal is. “Ek het gedink 3 Februarie, dis mos ons dag. Dit was meer spontaan as enigiets anders. Ek’t nie beplan om dit te doen nie.” – E! Online