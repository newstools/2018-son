LUPITA Nyong’o sê die rolverdeling van Black Panther het van die begin af gevoel hulle het ’n ­ondersteuningsgroep nodig. Eonline.com berig sy was een van die akteurs wat gereflekteer het op wat dit beteken om deel van hierdie merkwaardige projek te wees. Van die oomblik wat die eerste trailer laas jaar onthul is, kon ondersteuners nie wag om ’n stukkie van die fiktiewe nasie van Wakanda te kry nie. Sy onthou: “Daar was die #BlackPantherSoLit-ding wat gebeur het en al die memes en die gifs was baie enter­taining ... Al die Coming to America-verwysings... Dit is so verblydend.” Lupita en haar medesterre het selfs ’n group chat begin en die beste meme-goed uitgeruil. “Dit was ’n oomblik waar ons net was soos ‘Oe, genade! Ons het ondersteuning nodig om dit te hanteer!’ Jy weet, die entoesiasme?” Die aktrise is ook vreeslik dankbaar vir die publiek se reaksie op Black Panther. “Mense toon natuurlik ’n possession daarvan, ’n eienaarskap. “Dis waarvan drome vir rolprentmakers gemaak word – dat mense op so ’n persoon­like manier daarmee connect. “Hulle voel dis hul storie. Die gemeenskapsgees is ­wonderlik.”