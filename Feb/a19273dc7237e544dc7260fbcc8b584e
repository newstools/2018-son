DAAR is ’n nuwe dans-craze wat behoorlik waves maak. DJ Kass het onlangs sy track “Scooby-Doo Pa! Pa!” aan die wêreld bekend gestel en die lywe ruk behoorlik. Die sosiale-media-sterre ­Lele Pons en Inanna Sarkis het ’n video daarby gemaak wat al gesamentlik 32,7 miljoen keer op hul Instagram-profiele gekyk is. Die twee is uitgevat soos Velma Dinkley en Daphne Blake van die oorspronklike Scooby-Doo-TV-reeks. DJ Kass, wat in die Dominikaanse Republiek gebore is, het die song reeds in September bekend gestel, maar toe dit op Instagram gelaai is, het dit behoorlik vlamgevat. Die 26-jarige pa van twee sê op sy webtuiste: “Ek leer nog hoe om te produce en te edit. “Ek wil net gehoor en waardeer word omdat ek vir die mense ’n heerlike show gee. “Ek wil graag die mense entertain omdat ek my deur hulle uitleef.” – eonline