BRAD Pitt was Maandag in ’n ligte ongeluk waarin drie karre betrokke was. Die 54-jarige akteur is in Los Angeles kort ná die ongeluk opgemerk waar hy en twee ander mans mekaar se besonderhede geneem het. Brad het in sy grys Tesla gery toe dit gebeur het. Na verneem word, het Brad in ’n silwer Nissan Altima vasgery en dié kar het teen ’n swart Kia Soul gebots. Die akteur het foto’s van die ongeluk geneem. Brad het met die mans gesels en hulle het foto’s van hom geneem terwyl hulle inligting uitgeruil het en het later blad geskud. Daar was min skade en ál drie die mans het weggery. – DailyMail