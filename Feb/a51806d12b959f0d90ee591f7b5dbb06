SALEEM Dawjee was ’n blesser vir drie top cops wat nou saam met hom hof loop. Dawjee, ’n sakeman en eienaar van Towbars Cape en Towbars King, het gister in die hooggeregshof skuld erken aan ’n korrupte verhouding met Arno Lamoer, gewese polisiehoof van die Wes-Kaap, asook brigg. Darius van der Ross en Kolin Govender. Kolin se vrou, brig. Sharon Govender, is ook van korrupsie aangekla, maar sy ontken dat enige korrupte verhouding was. Die vyf het op 109 klagte van onder meer korrupsie, bedrog, rampokkery en geldwassery tereggestaan. Hulle het ook verskyn op aanklagte van oortreding van die Poca-wet, die Wet op die Voorkoming van Geor­ganiseerde Misdaad. Die beskuldigdes (behalwe Sharon) het egter net skuld erken aan korrupsie. Dawjee het ook op bedrogklagte skuldig gepleit. Dawjee sê in sy pleitooreenkoms hy wou altyd ’n polisieman word, maar kon nie omdat hy nie skool klaargemaak het nie. Hy sê hy het Lamoer van 2011 tot 2013 met R67 300 uitgehelp. R20 000 was vir sy dogter se troue. Die bedrag sluit ook ’n vakansie aan die Tuinroete in. Verder het hy gereeld die polisie se events in die Kaap finansieel geborg. Vir Van der Ross het hy ge-bless met gifts van sowat R7 324. Dié gawes het petrol ook ingesluit. Luidens sy ooreenkoms is Kolin sy neef en hy ken hom ál sy jare. Dawjee was huisvriende met Kolin en Sharon, en hulle het gereeld oor en weer gekuier, sê Dawjee. Vir die Govenders het hy sowat R26 000 se geskenke gegee. Dié geskenke sluit huurmotors, swembad maintenance en vliegkaartjies in. Aanvaar Hy het erken die gifts aan die polisie sou vir hom voordelig wees as hy ooit voorkeur sou benodig. Kolin, Lamoer en Van der Ross het reeds skuld erken op dieselfde klagte. Regter Rosheni Allie het die skulderkenings aanvaar, maar wou by die staat weet wat word nou van die ander 100 klagte van rampokkery, geldwassery en die oortreding van die Poca-wet. Billy Downer, staatsaanklaer, het die hof gevra om die ander klagte teen die beskuldigdes te laat vaar en ook om die saak teen Sharon te laat vaar. Allie sal na verwagting vandag hieroor uitspraak gee en ook voortgaan met die vonnisoplegging van die ander vier beskuldigdes.