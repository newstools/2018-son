ONS is almal skuldig daaraan dat ons nie-noodsaak­like aankope of kopies wat nie ’n noodgeval is nie, op krediet doen. Verbruikers se afhanklikheid van kredietaankope beteken hul kontantvloei word ernstig geraak. Statistieke van TransUnion se Consumer Credit Index in die vierde kwartaal van 2017 toon baie Suid-Afrikaners is cash-strapped. Baie huishoudings word gedwing om op herhaalkrediet staat te maak om deur die maand te kom. Gesamentlik skuld Suid-Afrikaners ’n yslike R143 miljard in herhaal­krediet. “Verbruikers moet hulself herinner kontant is die beste manier om te werk te gaan en dat hul finan­siële posisie sal versleg as hulle nie hul kontantvloei behoorlik regruk nie,” sê Matthys Potgieter, ’n skuldkenner van Debt­Safe. Hy raai verbruikers aan om op die uitkyk te wees vir maniere om hul persoonlike kontantvloei beter te hanteer. – destinyconnect.com