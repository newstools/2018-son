EK KAN nie glo dis al tien jaar sedert Iron Man die eerste keer gat geskop het nie! En kyk, die Marvel-ouens maak darem baie meer entertaining flieks as die ouens by DC. Laasgenoemde kan maar net nie traction kry nie. Om Marvel Studios se tiende verjaardag te vier, het die Marvel-groep ál hul sterre en filmmakers nader geroep vir ’n epic “klasfoto”. Die foto is geneem op die stel van die fliek Avengers: Infinity War. Van die A-listers op die pic was Robert Downey Jr., Chris Evans, Chris Hemsworth, Mark Ruffalo, Scarlett Johansson, Paul Rudd, Chris Pratt, Benedict Cumberbatch, en natuurlik Stan Lee, die skepper van ikoniese super-badasses soos Iron Man, Thor en Hulk. Hemsworth het gesê hy voel asof hy by die Academy Awards of iets is. Hy het behoorlik ge-gush oor die mense wat in van sy favourite flieks gespeel het. Dit klink na ’n moerse cool bash daai. Sou nie ge-mind het om soos ’n fanboy daar uit te hang nie.