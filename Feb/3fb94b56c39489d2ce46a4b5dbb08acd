HAAI, Sonlanders. Tor Louw sien sy kans vir revenge toe hy drie inbrekers in sy huis betrap. Sy plan is om uit te vind of hulle hom dalk kan help om die inbrekers op te spoor wat vroeër sy vrou en kind vermoor het. Dié ouens hou hulle egter hardgebak en Tor besluit om hulle ’n vlammeles te leer. Intussen is daar ’n gangster-dikding in Parkwood wat wonder hoekom sy jongste broertjie en sy trawante dan nie met hul buit huiswaarts keer nie ... Geniet nou hoofstuk 4 van ELDRIDGE JASON se  Wraak ! ‘WEET jy wat doen hierdie tipe van hitte aan ’n man se vel?” vra Tor terwyl hy met die cutting torch na die ou met die grou-groen oë stap. “Jou liggaam gaan deur ’n state van geweldige skok. “Soveel so dat jy jou bewussyn verloor terwyl die vlam al die senuwees in jou vel doodbrand totdat jy niks meer kan voel nie. “En terwyl jy uitge-pass lê, moet die res van jou manskappe die stank van geskroeide vel en hare inasem. Dis beslis nie ’n lekker ervaring vir julle nie. “Maar ék … Ek gaan die tyd van my lewe hê.” ’n Vlietende sekonde is daar vrees in Green Eyes se oë. Maar dan hou hy hom weer diktr*l. “Dala what you must,” sê hy ongeërg. “Ouens soos jy praat net baie. All bek and chat and no real action.” Hardegat attitude Tor grinnik. “Ek likes jou spirit,” sê hy kalm. “En daarom het ek vanuit die staanspoor gedink om eerste van jou ’n voorbeeld te maak. “Sien, wanneer die ander hoor hoe jy soos ’n girl gil, sal hulle twee keer dink om daai hardegat attitude met my te try. “As jy nie wil hoor nie, dan moet jy voel. En voel gáán jy voel.” Tor draai om en stap deur sy entertainment-area na buite. Oomblikke later hoor die mans ’n sleepgeluid en ’n ruk daarna verskyn Tor met twee gaskanne. “Jinne, julle gee ’n man darem baie werk,” sê Tor terwyl hy die sweet van sy gesig vee. “Maar ek is daarvan oortuig dat al my efforts die moeite werd gaan wees.” Hy connect die cutting torch aan een van die gaskanne en staan ’n bietjie agteruit om sy handewerk te aanskou. “Let’s get this show started,” sê hy dan. Die drie staar oopmond na die vlam wat geleidelik die mooiste blou raak. En Kenny sluk swaar aan die knop in sy keel en verlang skielik na sy ma en ouboeta Ore … *** Ore dwaal op en af in sy studeerkamer rond. “Tamatie!” gil Ore dat sy dubbelken dril. Oomblikke later bars ’n ou die vertrek binne. Hy is die ambassadeur vir die Perfect Face of Parkwood-kompetisie: ’n passion gap wat skrik vir niks, All Gold-rooi gekleurde hare, ’n verbleikte Levi wat onder sy tikge­finansierde holle hang … “F*kken klop jy nie?” sis Ore. “Weet jy, ’n mens kan lillik en selfs dom is. But sonder maniere …” “Sorry, my larney,” sê Tamatie. “You say sorry, but you don’t look sorry,” sê Ore grimmig. Tamatie staar na ’n kolletjie op die gelamineerde vloer. Hy gaan maar niks sê nie, besluit hy. Hy weet nie eens hoe spel ’n mens “sorry” nie. Een oggend op pad skool toe het een van Ore se manskappe hom genader en gesê daar is ’n makliker manier in die lewe om splinternuwe tekkies te kry as om sy tyd op skool te waste. En nou is hy maar hier. Pas Ore op en kyk uit vir die boere … “Waa’ de f*k is Green Eyes?” blaf Ore. “Is hulle al hier?” Tamatie skud senuagtig sy kop. “En julle dink nie dat daar iets fout moet wees as Green Eyes-hulle nog nie hier is nie?” bulder Ore en slaan met sy vuis op die les­senaar. “F*kkit, man, kan niemand anders as ek dan die dinkwerk hier doen nie? “Vind uit waar hulle orals vanaand ’n kraak moes gaan slaan en check daai adresse uit. Doen dit soos in nóú!” Tamatie val amper oor sy voete om by die deur uit te kom. Dan draai hy terug. “Ons het hul selfone probeer bel. Maar my larney weet mos hulle switch dit af wanne’ hulle besig is met werk.” “Wat baat sulke useless, k*k info my?” vra Ore kras. Tamatie skarrel by die deur uit. Niemand wil naby Ore wees wanneer hy in dié mood is nie. Eenkeer het sy kop so uitgehaak, toe skiet hy Huckleberry wat so liederlik gehakkel het na-k*k tot in ’n AllPay-lyn. Ore vryf oor sy ken en gaan staan voor sy venster. Iets is nie reg nie, hy kan dit aanvoel. Maar wie ook al besig is om sy crew te verhinder om hul job te doen, moet weet hy kóm vir hulle. *** Terwyl Tor met die blaasvlam na Green Eyes stap, kry hy ewe skielik gedagte van iets en skakel die blaasvlam af. Hy sit dit versigtig neer en haas hom dan in die gang af na sy slaapkamer. Kenny blaas ’n sug van verligting. “Jirre, ek het my amper natgepi-” “Sharrap en hou jou bek. Ek try dink,” grom Green Eyes. “Maar sharrap is dan so goed soos bekhou,” kap Kenny terug. “En jy behoort jou plek te ken. “As my broer hoor jy praat so met my, dan-” “So jy is gangster royalty?” vra Tor. Die drie skrik. Hulle het hom nie hoor aankom nie. “Hierdie aand raak net beter en beter. Betere as Checkers,” sê Tor. Golden ticket “Dinge raak nou interessant. Ek wonder wat jou broer alles sal doen om sy boetie se lewe te red.” Tor kom nader gestap en grawe in Kenny se jean-sak. Tevrede hou hy ’n selfoon omhoog. “Dis my golden ticket hierdie,”sê hy aan Kenny en knipoog vir hom. Dan help hy Kenny om regop te sit. “Eerste job?” vra Tor. “Jou nerves­ lyk klaar.” Kenny knik. “Ek wou maar net-” “Hou jou f*kken bek,” chime Green Eyes in. “Hoeveel keer moet ek vir jou sê dat ...” “Verskoon my gou,” sê Tor. Hy loop tot by Green Eyes, bring ’n lap uit sy broeksak te voorskyn en prop dit in Green Eyes se mond. Dan grawe hy in sy ander sak, haal die duct tape uit en span dit ’n paar keer om die inbreker se mond. Binne ’n paar treë is hy by die cutting torch, skakel dit aan en voordat Green Eyes tot verhaal kan kom, vreet die vlam ’n stuk van sy oor af. Dit lyk of die inbrekergemors ’n fit kry toe hy die stuk gebrande oor van hom langs hom sien lê. “En so kondig ek aan dat die tyd vir nice wees verby is,” sê Tor en knipoog vir Kenny.