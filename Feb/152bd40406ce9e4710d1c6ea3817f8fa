OPERASIE Fiela 2 het onlangs groot suksesse behaal in die Baai en omliggende gebiede. In die Mountweg-cluster het die lede verlede Donderdag van 22:00 tot 06:00 Vrydag raids gedoen op soek na wanted verdagtes. Talle suksesse is behaal. Daar is 38 arrestasies gemaak en 4 getuiedagvaardings is uitgereik. Daar is gevind dat 12 van dié gesoekte verdagtes reeds in die tronk is. In Kinkelbos was daar baie aksie. Dít terwyl Operasie Fiela 2 Vrydag ’n stop-en-deursoek op ongeveer 120 voertuie uitgevoer het. ’n Vrou (33) is gevang met 30 kg dagga van R30 000. Sy moet nog in die hof verskyn op ’n aparte aanklag van die besit van dagga. ’n Verdagte (35) is gearresteer nadat twee skape in sy besit gevind is. Sigarette Geen identifikasie of dokumente is verskaf nie en hy is aangekla vir die besit van vermoedelik gesteelde eiendom. Hy verskyn binnekort in die hof. Verder is ’n 34-jarige Pakistanse verdagte in hegtenis geneem vir die besit van onwettige sigarette. Dit is sowat R30 000 werd. Boonop het die verdagte ’n onpadwaardige voertuig bestuur en sy reis is kortgeknip. In Kabegapark is 25 boetes ter waarde van R19 000 uitgereik. Op die R335 is 520 mense en 348 voertuie deursoek.