’N MASSIEWE saak oor polisievuurwapens wat glo aan gangsters gesmous word, is oopgevlek in ’n saak van kardiefstal waarin die vermeende onderwêreldfiguur Nafiz Modack en ’n familielid voorgekom het. Nafiz en Ikeraam Modack, glo die dikding se neef, het Vrydag in die landdroshof in Goodwood verskyn op ’n aanklag van motordiefstal. Die twee is in Januarie hieroor aangekla. Bruce Hendricks, Ikeraam se lawyer, het aan News24 bevestig borgtog van R1 000 is aan sy kliënt toegestaan. Hoewel borgtog van R3 000 aan Nafiz toegestaan is, is hy steeds in aanhouding omdat hy reeds in die Kaapstadse landdroshof verskyn op ’n saak van afpersing.