DEMENSIE kan vir die gesinne van lyers baie moeilik wees. Ivan Oosthuizen, die uitvoerende hoof van die Livewell Group, sê wanneer ’n geliefde gediagnoseer word, is dit nie maklik om te voorsien watter kognitiewe en fisieke veranderings in later jare met die toestand sal gepaard gaan nie. “Daarom vind die meeste persone by wie vroeë demensie gediagnoseer word, dit help om saam met hul gesinne vooruit te beplan. “Dit sal die impak van die toestand vorentoe op al die betrokkenes tot die minimum beperk. “Dit stel demensie­pasiënte in staat om seker te maak hulle ontvang die beste moontlike sorg wanneer hul kognitiewe funksie later so ver agteruitgaan dat hulle nie meer die beste besluite oor hul gesondheid en welstand kan neem nie.” Oosthuizen beveel aan dat persone by wie demensie gediagnoseer is, aan die volgende aspekte aandag gee wanneer hulle vooruit beplan: