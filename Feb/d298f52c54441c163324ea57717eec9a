EMERITUS aartsbiskop Desmond Tutu het sy kantoor gevra om Oxfam Internasionaal in te lig hy tree uit as Oxfam se wêreldwye ambassadeur. Tutu het Donderdag gesê hy is teleurgesteld in Oxfam nadat bewerings van immoraliteit en dalk misdadigheid op die lappe gekom het. Humanitêre werkers is glo daarby betrokke. “Hy is ook hartseer oor die impak van die bewerings op die duisende goeie mense wat Oxfam se regverdige werk ondersteun,” lui sy verklaring. Die skandaal het gelei tot die bedanking van Mark Gold­ring, CEO van Oxfam, net ure ná sy adjunk. Dit volg weens berigte dat hulpwerkers ná die aard­bewing in 2010 in Haïti prostitute gebruik het vir seks­orgies. – AFP/News24