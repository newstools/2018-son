JAVIER Díaz, ’n talentvolle jong stut, is by die Jaguares se groep van 29 spelers ingesluit vir hul twee Superrugby-kragmetings in Suid-Afrika. Die 22-jarige Díaz vervang  die gesoute Argentynse stut Santiago García Botta. Díaz het vir ’n kort tydperk vir Stade Francais uitgedraf voordat hy in 2015 na die Argentynse span Belgrano Athletic teruggekeer het. Díaz het reeds ses keer vir die Poemas uitgedraf. Hy was ook ’n lid van die Poemas by die Wêreldbeker-toernooi in 2015. Pablo Matera sal die Jaguares aanvoer. Mario Ledesma, afrigter, glo Díaz het die vermoë om die Stormers se skrum onder druk te plaas. Die Jaguares skop hul Superrugby-veldtog volgende week teen die Storm­ers op Nuweland af. Jaguares: Matías Alemanno, Felipe Arregui, Gonzalo Bertranou, Emiliano Boffelli, Sebastian Cancelliere, Agustín Creevy, Bautista Delguy, Javier Díaz, Joaquín Díaz Bonilla, Bautista Ezcurra, Santiago Gonzáles Iglesias, Juan Martín Hernández, Marcos Kremer, Martín Landajo, Tomás Lavanini, Juan Manuel Leguizamón, Nicolás Leiva, Tomás Lezana, Pablo Matera, Julián Montoya, Ramiro Moyano, Matías Orlando, Javier Ortega Desio, Guido Petti, Nicolás Sánchez, Leonardo Senatore, Nahuel Tetaz Chaparro, Joaquín Tuculet, Juan Pablo Zeiss.