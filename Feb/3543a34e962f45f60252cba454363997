VYF van die ANC se top-ses het onverwags kop uitgetrek uit die bekendstelling van die vieringe van Nelson Mandela se eeufeesjaar. Dít terwyl die nasie wag op nuus oor die ANC se verandering in leierskap. Die vyf groot kanonne sou Vrydag op ’n walkabout gegaan het voor dié naweek se eeufeesvieringe, maar hulle is na Gauteng teruggeroep om na “dringende sake” om te sien. Die ANC-president, Cyril Ramaphosa, het hom reeds vroeër aan die program onttrek om sy vergadering met pres. Jacob Zuma voort te sit. – News24