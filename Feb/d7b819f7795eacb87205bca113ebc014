TWEE mense is Dinsdag in Bonteheuwel vermoor. Volgens sers. Noloyiso Rwexana, ’n polisiewoordvoerder, is ’n 52-jarige man Dinsdag om en by 15:20 op die hoek van Dissel- en Cameliastraat doodgeskiet. “Dis nie seker wat gebeur het nie, maar die polisie het die man gekry met skietwonde aan sy lyf. Niemand is gearresteer nie en die saak word ondersoek.” In ’n ander voorval is die lyk van ’n 35-jarige man Dinsdag omstreeks 07:00 in Assegaaistraat in Bonteheuwel gekry. “Die polisie is besig met ’n ondersoek en die omstandighede van sy dood word ondersoek. “Niemand is nog gearresteer nie,” het Rwexana gesê. Volgens lt.kol. Andrè Traut, ’n polisiewoordvoerder, was die polisie besig met patrollies in Hindle Road toe hulle drie mense in ’n voertuig gesien het wat verdag voorgekom het. Die cops het die voertuig deursoek en afgekom op 1 010 Mandrax-pille. Die drie verdagtes van 25, 29 en 33 jaar oud is net daar gearresteer. Hulle verskyn binnekort in die Blue Downs-hof op klag van handel dryf met drugs.