DIE supermodelle Gigi en Bella Hadid se pa, Mohamed, word daarvan beskuldig dat hy sy dogters se status gebruik om jong vroue in die bed te kry. Page Six berig die aspirant-model Miranda Vee beskuldig Mohamed en die Guess-medestigter, Paul Marciano, van seksuele aanranding. Paul het haar glo aan Mohamed voorgestel. Sy sê sy het veilig gevoel om ’n vergadering saam met Bella (21) en Gigi (22) se pa te hê. “Ek het gedink dis ’n pa wat eerbiedwaardig moet wees.” Miranda sê sy het langs hom gesit en hulle het oor haar loopbaan gepraat. “Mohamed het gesê hy is op pad lughawe toe om Gigi op te tel en hy gaan saam met haar Parys toe,” vertel die aspirant-model. Hy het glo gesê dat hy haar dalk saam kan neem. “Toe vat hy aan my – aan my been en my gesig– en sê ek lyk baie mooi ... en baie jonk,” vertel sy. Nadat die champers haar ’n bietjie lomerig gemaak het, het hulle onbeskermde seks gehad, al het sy nee gesê. Ander informante beweer die spulse rykgat het “jong modelle oor Instagram genader deur hulle te DM” en het homself as “die pa van Gigi en Bella” voorgestel.