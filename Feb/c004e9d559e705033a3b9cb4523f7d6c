DURBAN. – ’n Voormalige onderwyser by die Cowan House Preparatory School het skuldig gepleit op bedrog van R2 miljoen nadat sy gesê het sy ly aan kanker. Vindra Moodley (49) het op 74 klagte van bedrog skuldig gepleit. Sy het Cowan House oortuig sy ly aan kanker en sy het siekteverlof gevat en is ten volle uitbetaal. Sy het rekeninge van die hospitaal aan die skool gegee en geld is dan in haar rekening inbetaal. Sy het ook ander rekeninge vervals en aan die skool gegee om haar te betaal. Die skool het onraad vermoed en ondersoek begin instel nadat ’n vervalste invoice ontdek is. – News24