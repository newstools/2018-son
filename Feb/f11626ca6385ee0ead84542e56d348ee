DIE
Overstrand-munisipaliteit het Dudley Coetzee vandag as hul nuwe burgemeester
verkies en Elnora Gillion as sy adjunk-burgemeester. Coetzee het ook sy
burgemeesterskomitee in die Hermanus-ouditorium bekendgemaak. Gillion gaan
aanbly in haar portefeulje van ekonomiese ontwikkeling en toerisme sowel as
beskermingsdienste. Riana de Coning
het die posisie van voorsitter van die finansiesportefeulje in die komitee
oorgeneem. Andrew Komani is
die voorsitter van bestuursdienste, Kari Brice, die voorsitter van
infrastruktuur en beplanning en Arnie Africa gaan voorsitter van
gemeenskapdienste wees. Coetzee vervang
die vorige burgemeester Rudolph Smith wat in Januarie vanjaar weens
komplikasies van â€˜n operasie oorlede is.