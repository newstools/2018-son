Liewe Antie Mona Ek het nou al alles probeer, maar my eks wil my nie laat aan­beweeg nie. Ons is uitmekaar oor hy my met my beste vriendin verneuk het en ons altwee op dieselfde tyd swanger gemaak het. Vir ’n lank tyd was ek rou en seer, maar ek het nou iemand gevind met wie ek baie gelukkig is. My eks kan dit net nie aanvaar dat ek aanbeweeg het nie. Hy het al probeer om my verhouding op te breek, maar hy het nie daarin geslaag nie. Hy en my sogenaamde vriendin gaan steeds uit en ek wens net hy kan uit my lewe verdwyn, maar as gevolg van my kind is dit nie moontlik nie. – via WhatsApp Jy het die reg om aan te beweeg. Jy het die volste, volste reg. En as hy dit nie in sy kop kan of wil kry nie, dan moet jy dit maar vir hom in sy kop print. En dis hier waar jy ’n klag van teistering teen hom kan lê. Hy kasty jou, meide. Hy gaan aan met sy lewe, maar gun jou nie ’n greintjie geluk nie. Dit is tyd dat jy hom eens en vir altyd wys hy is nie meer ’n faktor in jou lewe nie en dat hy nie jou kanse op geluk gaan jeopardise nie.