AZEALIA Banks se finansiële probleme kan dalk iets van die ver­lede wees. Page Six berig die omstrede rapper het glo ’n deal van $1 miljoen (sowat R12 miljoen) geteken. “Dis nou amptelik. Ek het met E1 Entertainment geteken,” skryf die “212”-rapper op Instagram. Sy voeg by: “Ek is weer tuis ... ek huil. Die bedryf het my soos ’n rondloperhond op die straat gelaat en nou het ek weer skuiling.” Die 26-jarige Azealia, wat bekend is vir haar vetes, het gesê sy is gelukkig en dankbaar en sy sal haar fans trots maak. Sy het bygevoeg sy het in ’n “baie gebroke” huis grootgeword. “Toe ek ’n klein meisie was, wou ek net hê mense moes my liefhê. “Ek was al oral in die wêreld, maar ek het nog nooit so verstaan gevoel en meer welkom gevoel as by julle nie. Julle is die liefdes van my lewe. Ek het niemand anders nodig nie ...” Laas jaar het die City National Bank ’n hofgeding aanhangig gemaak waarin hy beweer sy skuld hom $137 000 (R1,64 miljoen) op haar kredietkaart. Verder het Wendy Wil­liams in Desember beweer Azealia het haar lyf vir geld verkoop.