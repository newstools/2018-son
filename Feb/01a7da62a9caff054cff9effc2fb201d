Liewe Antie Mona My huwelik werk eenvoudig nie meer vir my nie. In die afgelope 15 jaar besef ek net meer en meer dat ek nooit met my vrou moes getrou het nie. My vrou is kouer as ’n yskas as dit by ons slaapkamersake kom. Daar gaan sommer maande verby voordat ek ’n stukkie kry. Praat help nie, want dit loop altyd op ’n stryery uit. Sy bly moeg. As ek ná werk by die huis kom, dan gaap sy al. Saans vat haar kop skaars kussing, dan snork sy al. Ná 15 jaar van getroude lewe moet ek maar skommel. Kry ek wel die aand iets, dan lê sy dooier as ’n lyk. Sy het gesê ek kan maar buite gaan soek as ek dan nie happy is nie. Maar ek wil nie. Hoekom moet ek gaan uiteet? Ouens praat mos maar onder mekaar. En as ek so luister hoe my vrinne praat van hul sekslewe, dan bly ek maar skaam stil. Hulle vis altyd uit, want ek het ’n mooi en sexy vrou. Ek sê maar niks, want hulle weet nie sy is mooi dood in die bed nie. Ek kan nie myself sien die volgende 15 jaar ook swaarkry nie. Maar skei ’n mens dan omdat jou sekslewe­ dooier as ’n klip is? – via WhatsApp Seks is nie alles in ’n huwelik nie, maar ’n bitter belangrike komponent. Daar is vroue wat dink hul mans wil net lê, lê, lê. Dan moet hul arme mans maar deur die lewe loop met die volste van rûe. Antie verstaan die frustrasie en die gevoel dat praat nie meer help nie oor dit altyd op ’n rusie uitloop. Maar om te skei oor ’n gebrek aan seks? Nie tensy jy alles moontlik gedoen­ het om haar minder suinig vir afgee te maak nie. Nie tensy jy alle avenues gevolg en haar basies verlei het nie. Laat sy weet jy vind haar sexy en begeerlik. Dit
 is dalk tyd dat sy leer dat die intieme aspek van jul huwelik nie ’n 
plig is wat bloot afge-tick moet word van ’n lysie in haar kop nie. Ek hou duim vas dat jy tot haar kan deurdring en haar so ver kan kry om jou behoeftes en verlange ook in ag te neem.