BLACK Panther is ’n African storie. Voordat Ryan Coogler, die regisseur, ingestem het om die fliek te maak, was hy nog nooit in Afrika nie. “Die film het vir my begin met die vraag: ‘Wat beteken dit om African te wees?’ Dis ’n vraag wat ek nog altyd gehad het vandat ek besef het ek is swart... “As kind is jy soos, wel, hoekom? Wag so bietjie, ons is van Afrika af? Wat is daai?” Die film het hom ’n kans gegee om uit te vind. Die 31-jarige Ryan was ook in die Kaap en het baie gevoelens daaroor gehad. Hy was oorval met emosie toe hy Tafelberg besoek. “Ek kan hier begrawe word,” sê hy oor die berg. In Nairobi het hy ’n Maasai-man met tradisionele klere aan gesien wat op ’n selfoon praat. Ryan sê hy het toe gedink: “Dis Wakanda. Dis Afrofuturism.” – AP