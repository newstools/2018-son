ROBYN Johannes is terug om sy span, Cape Town City, te lei in hul Caf Confedera­tion Cup-stryd vandag (19:30) teen Young Buffaloes van Swaziland. Dié ervare verdediger is vir twee weke geskors. Dit was vir twee geelkaart-oortredings in City se liga-nederlaag van 0-1 teen Mamelodi Sundowns. City het intussen die liga-kampioen, Wits, in ’n Nedbank Cup-wedstryd met 1-0 geklop. Die Kapenaars het dit opgevolg met ’n nederlaag van 0-1 Saterdag teen Kaizer Chiefs, wat hulle ook uit die titelwedloop geskop het. Slegte Johannes het gesê hy kan nie wag om City weer te lei en sake reg te stel nie. “Dis belangrik dat ons Saterdag se slegte uitslag uitvee met ’n sege oor Young Buffaloes,” het Johannes gesê. “Ons kan die tweede been (vandag) beklink, maar moet die basiese dinge reg doen. Persoonlik voel ek goed en ek jeuk om te speel. “Dit was baie frustrerend vir my toe ek net van die kantlyn moes kyk en niks kon doen nie,” het Johannes gesê. Hy het afgesluit deur te sê dis verblydend dat jong talent soos Craig Martin en Shane Roberts begin blom.