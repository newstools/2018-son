DIE departement van omgewingsake het die instelling van die bestuursplan vir die Bergsebra-Camdeboo-bewaringsgebied (MZCPE) oftewel die Karoo-korridor-projek in die Oos-Kaap goedgekeur. Die 120 km lange bewaringsgebied gaan die Camdeboo- en Bergsebra- Nasionale Park verbind. So kan hul grasveld-bioom en die bergsebras bewaar word. Die area kan ook beskerm word teen hidrobreking (fracking) en nadelige mynbou-aktiwiteite. Ander bedreigings sluit klimaatsverandering, brande, onvoldoende bestuur van herbivore in die verlede en sekere soorte ontwikkeling in die omgewing in. â€“ Traveller24