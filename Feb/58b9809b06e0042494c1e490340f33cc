Liewe Antie Mona Ek is 21 en van die Kaap. Ek en my berk date nou al 3 maande. Hy is stunning en alles wat ek in ’n man gesoek het. Hy woon op sy eie. So, ek gaan naweke uit en drink en dans sonder hom. Ek het nie naweke tyd vir hom nie. Ek weet wat ek doen, is verkeerd en wil nie so wees nie. Wat moet ek doen? Ek wil hom nie verloor nie. – Anoniem Liefie, in die trant wat jy voortgaan, gáán jy hom verloor. Ja, jy is jonk en jy het die reg om jou lewe te geniet. Maar wat is die rede dat hy naweke nie saam met jou mag uitgaan nie? Wat is so lekker by dié drink- en dansplekke sonder jou outjie? As hy dan so stunning en alles is soos jy sê, sou ’n mens mos dink dat jy elke liewe beskikbare oomblik met hom wou deurbring. Daar is ’n verskil tussen geniet en oordoen. Waak daarteen dat jy dinge nie so oordoen en jou lyf so ’n gawe tyd gee dat dié ou jou een van die dae van sy lewe uitsluit nie.