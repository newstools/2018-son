DAVID Bedingham het met sy derde eersterangse honderdtal grootliks bygedra tot die onbesliste uitslag in die meerdaagse stryd tussen Boland en Ooste­likes. Met ’n uithalerbeurt van 145 lopies in die Bolanders se tweede kolfbeurt het Bedingham sy span tot binne 50 lopies van oorwinning gebring. Die wedstryd in die na­sionale reeks is op Bolandpark in die Paarl beslis. Gesluit Die besoekers het ’n eerstebeurt-telling van 235 opgestapel en daarna die tuisspan vir net 157 uitgehaal. Noordelikes het in sy tweede beurt weer onder die Bolandse boulers ingeklim en hul tweede beurt op 297/6 gesluit. Die Bolanders is toe die taak gestel om 375 vir ’n oorwinning aan te teken. Fritz de Beer het ook die kolf ingelê en met 74 ’n goeie bydrae gemaak.