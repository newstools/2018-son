GISTER is die rekenaars gekonfiskeer van Patricia de Lille­, die burgemeester van Kaapstad, en Brett Herron, die mayco-lid vir vervoer. Bowman Gilfillan Prokureurs (BGP) het die comput­ers ingevat vir ondersoek. De Lille sê in ’n verklaring: “As deel van ’n resolusie van die raad wat op 5 Januarie 2018 aangeneem is om ’n onafhanklike ondersoeker, BGP, aan te stel om verskeie bewerings rakende dietender vir elektriese busse te ondersoek, het ek en twee personeellede in my kantoor ons rekenaars vandag (gister) vrywillig oorhandig. Forensiese “Ek verwelkom die ondersoek en bly verbind daartoe om my volle samewerking te gee. Die rekenaars is later (gister) aan my kantoor terugbesorg.” Herron sê in ’n verklaring: “As deel van hul ondersoek na bewerings teen Melissa Whitehead, vroeër die Stad se kommissaris vir vervoer en stedelike ontwikkeling, het forensiese ondersoekers van BGP toegang versoek tot die data op die rekenaars in my kantoor. In die belang van ’n deeglike ondersoek gee ek my volle samewerking.” Dit was teen gister laat nog onbekend aan wie die derde rekenaar behoort. White­head is in Januarie geskors.