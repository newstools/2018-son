CALITZDORP. – ’n Ouer man (66) is diep in die sop. Die omie is aangekeer nadat ’n klag van beweerde betasting teen hom gelê is. Hy was betrokke by die vervoer van leerders na ’n plaaslike skool. Die klaer is ’n 10-jarige meisie. Tog is die dorp verdeel oor die voorval. ’n Herrie het op die dorp se Facebook-blad ontstaan oor die beskuldigde, wat wit is, glo anders behandel sou word. Kapt. Malcolm Pojie, ’n polisiewoordvoerder, het by navraag gesê: “Die 66-jarige man van Calitzdorp is in hegtenis geneem vir die beweerde seksuele aanranding van ’n 10-jarige meisie. Skoolvervoer “Die arrestasie volg nadat die meisie se ma die saak by die polisie gerapporteer het. “Die bewering is dat die verdagte die meisie op ’n onbetaamlike manier sou betas onderwyl sy van skoolvervoer gebruik gemaak het. “Die verdagte se naam kan nie bekend gemaak word nie omdat die persoon nie gepleit het nie en ook om die meisie se identiteit te beskerm. “Die verdagte het in die landdroshof verskyn. “Die verdagte is op borgtog van R1 000 vrygelaat op voorwaarde dat hy nie met die getuies mag inmeng nie.” Die hofsaak is uitgestel tot Maandag 12 Maart.