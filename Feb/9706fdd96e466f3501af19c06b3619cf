RIHANNA het haar 30ste verjaardag in New York gevier en die spesiale dag aan haar ma opgedra. Eonline.com berig onder die gaste was haar boyfriend, Hassan Jameel. Maar hy het weggebly van fotograwe af. Leonardo DiCaprio, Paris Hilton en Toni Braxton was ook by die celebration Op haar verjaardag, wat Dinsdag was, het Riri haar birthday post aan haar ma opgedra. “10 958 dae terug het Monica­ Fenty die eerste keer ma geword vir haar enigste dogter!” skryf sy onder ’n babafoto en ’n huidige foto van haar. Rihanna het bygevoeg: “Vandag is net soveel jou verjaardag as wat dit myne is! Ek is lief vir jou, Ma! “Dankie dat jy my gedra het, my ge-birth het, my grootgemaak het, my ondersteun het, my geleer het en dat jy my onvoorwaardelike liefhet! Die vrou wat ek vandag is, is alles wat jy is! “Ek dank die Vader dat hy jou gekies het om my ma te wees. “Hy het my spirit na jou toe gestuur. Jy is die beste! Dankie!”