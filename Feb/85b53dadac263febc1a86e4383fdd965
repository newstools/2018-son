DRIE verdagtes met dwelms is danksy polisielede van die Mdantsane-polisiëringsgroep gearresteer. Volgens kapt. Nkosikho Mzuku, ’n polisiewoordvoerder, het lede van twee polisie-eenhede die arrestasies in Komga en Cambridge uitgevoer. “Die polisie in Komga het twee verdagtes van 32 en 34 jaar oud vir die handel in dagga gearresteer. “Hulle het die dagga met ’n straatwaarde van R1 900 en ’n onbekende bedrag gekonfiskeer. “In Cambridge is ’n 30-jarige verdagte ook vir dwelmhandel gearresteer. Die polisie het drie klein pakkies tik met ’n straatwaarde van R300 gevind en dit gekonfiskeer.” Die verdagtes sal binnekort in die Mdantsane- en Oos-Londen-landdroshof verskyn op aanklag van dwelmhandel.