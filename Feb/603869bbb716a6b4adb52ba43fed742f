IN MINDER as ’n week het Rihanna gegaan van paartie met DJ Khaled by die Grammys tot samewerking met die Franse president, Emmanuel Macron, vir opvoeding in Afrika. Page Six berig RiRi het Donderdag in Senegal geland vir die konferensie Global Partnership for Educa­tion. Rihanna, tesame met haar Clara Lionel Foundation en die aktiviste Global Citizen gaan probeer om wêreldleiers te kry om sowat R37 miljard in te samel vir opvoeding. Sy het reeds vir Macron en die Britse premier, Theresa May, getwiet en hulle gevra om by te dra met cash money. Die CEO van Global Citizen, Hugh Evans, het gesê: “Rihanna het die afgelope twee jaar konsekwent haar toegewydheid om kinders in die skool te kry, gedemonstreer.”