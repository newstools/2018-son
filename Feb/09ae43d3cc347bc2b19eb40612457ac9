DIT sal selfmoord wees om onder die omstandighede openlik vir of teen die mosie van wantroue teen Patricia de Lille te stem. Dit was adv. Dali Mpofu, De Lille se lawyer, se argument gister in die hooggeregshof waar ’n dringende aansoek ingedien is om lede van die koukus toe te laat om in die geheim te stem. Die mosie teen De Lille, Kaapstad se burgemeester, is in Januarie deur die DA gebring en die stemproses moes môre plaasvind. De Lille sê lawyer sê sy is nie teen die mosie gekant nie, maar wil hê dit moet so manier gedoen word dat niemand in die koukus geforseerd onder druk voel nie. “Lede moenie voel dat hulle ná die tyd geviktimiseer sal word as gevolg van wat hulle gestem het nie. Wat is verkeerd met ’n geheime stem?” Volgens Mpofu is die DA van mening dat mense vrylik kan stem vir of teen die mosie, maar sê die DA weier om die koukus toe te laat om hul besluit in die geheim te doen. “In lig van die omstandighede die laaste tyd is dit onregverdig om van die lede te verwag om hul besluit openlik te neem.” Mpofu sê die DA wil ontslae raak van De Lille, maar die party wil nie die regte stappe volg nie. “Hulle wil haar op ’n back door manier laat gaan oor ’n kwessie van wangedrag. “Daar is tog sekerlik dissiplinêre verhore vir gedragskodes wat oortree word. Hoekom wil hulle deur ’n mosie van wantrou koukuslede dwing om haar af te dank?” Hy het ook twee skrywes, een van James Selfe, federale voorsitter van die DA, en Bonginkosi Madikizela, die Wes-Kaapse DA-leier, aangehaal waarin hulle albei sê De Lille het die DA se naam in die gedrang gebring en die DA moet haar dus laat gaan. “Dit gaan nie oor die breër gemeenskap van Kaapstad nie, maar oor die DA self.” Volgens Mpofu is daar ’n beter kans dat De Lille die mosie van wantroue kan oorleef as die stemming in die geheim plaasvind. Regter Robert Henney wou van die DA en die speaker van die Stad weet hoekom daar nie ’n ooreenkoms oor die geheime stemming tussen hulle en De Lille bereik kon word nie. Die DA se lawyer, Ismail Jamie, sê sy kliënt sê ’n secret ballot is onnodig, want lede sal vrylik kan stem. “Niemand sal en kan vir lede sê hoe om te stem nie.” Jamie het ook die hof probeer oortuig dat koukuslede nie geïntimideer sal word nie. Henney wou weet hoe hy so seker kon wees daaroor as die lede reeds klaar die dood voor die oë gesweer is. Die speaker se lawyer, adv. Sean Rosenberg, sê hy is nie teen of vir die geheime stemming nie. Henney lewer vandag uitspraak.