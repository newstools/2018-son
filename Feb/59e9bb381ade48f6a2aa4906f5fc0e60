ALBERTINIA. – ’n Bejaarde couple het Saterdag die dood wonderbaarlik vrygespring toe hul huis tot op die grond afgebrand het. Dina (78) en Willem van Rooyen (80) van Pat Jacobsstraat is steeds in skok nadat die brand in die vroeë oggendure uitgebreek het. Willem het vertel: “Ek vermoed daar moes ’n kortsluiting gewees het by een van die plugs. “Ons het geslaap toe ons van die vlamme en die reuk van rook wakker word.” Volgens hom was al die vertrekke reeds in vlamme gehul en het hulle gedink hulle gaan in die huis sterf. Willem sê hy het vir God gevra om hul lewe te spaar. “Ek het vir Dina aan haar hand gevat en deur die vlamme gehol.” Dina sê dis ’n wonderwerk dat hulle nie eens ’n brandwond opgedoen het nie. Alles het so vinnig gebeur. Bure se hulp was vergeefs. Dina sê hulle het ook hul AllPay-oulappie verloor en sou nog Saterdagoggend hul maandelikse kos gaan koop het. Intussen het die couple geen huisvesting nie en slaap hulle onder ’n seil totdat iemand tot hul redding kom. Mense wat hulle wil help, kan 071 902 4075 bel.