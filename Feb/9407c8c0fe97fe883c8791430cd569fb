DIE hoenderhen Big Mama (6) van Texas het so in haar mense se harte gekruip dat sy ná haar afsterwe ’n betaalde doods­berig in die koerant The Eagle gekry het. Nie elke hoender word so vereer nie, maar Big Mama was spesiaal, sê Stephanie Sword, eienaar. Sy het in Houston in ’n woonstel groot­geword en daardie mense wou haar laat uitsit. Die Sword-gesin het toe besluit om haar aan te neem. Big Mama was gou ’n gelukkige lid van die gesin. Sword sê die doodsberig dra die boodskap uit dat elke lewe werd is om gered te word.