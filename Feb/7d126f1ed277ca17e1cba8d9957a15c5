CHIPPA United mik ­seker­ vir een of ander rekord met Teboho Moloi­, want wanneer stel hulle hom aan? Die Chippa-breier is sedert­ hy in Augustus by Dan Malesela oorgeneem het, steeds nie ’n permanente pos aangebied nie. Dis ten spyte daarvan dat die span sewende op die Premier-sokkerliga (PSL)-puntelys is. Hy het hom ook gebrei tot kwalifisering vir die volgende ronde van die Nedbank Cup. Die Chilli Boys vind môre uit teen wie hulle speel in die ronde van 16 spanne. Dus het die breier tot dusver nog niks verkeerd gedoen nie, wat ’n mens laat wonder hoekom hy nog nie aangestel is nie. Moloi sê hy en sy verteenwoordigers werk steeds aan die besonderhede van ’n kontrak. Die klub lewer ook geen kommentaar oor die situasie­ nie. Dit wil amper voorkom asof Chippa kyk of Moloi die klub regtig kan laat kwalifiseer vir Afrika-toernooi. Moloi het gesê dís sy hoogste ambisie dié seisoen. Al is Chippa steeds onoorwonne, het hy nog net twee oorwinnings behaal sedert die begin van die jaar. So, as Moloi nie begin wen nie, is sy ambisie daarmee heen en sit hy dalk ook ­sonder­ ’n job.