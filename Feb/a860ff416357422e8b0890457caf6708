GEORGE. – Tikkoppe het al drie keer by ’n single ma se huis ingebreek en haar ARV-pille gesteel. Die 37-jarige vrou van die Ramaphosa- informele nedersetting sê die skurke target net haar medikasie. Sy beweer die eerste voorval het ’n week terug plaasgevind. In die mees onlangse voorval Donderdag het hulle haar klere en handsak op die vloer van haar wendyhuis gestrooi. “Die desperate druggie het net my pille ge-target. Teruggaan “Daar was ’n horlosie in my handsak wat nie gesteel is nie – net my pille. “Dis die derde keer in drie maande dat hulle van my steel. Ek raak nou al moeg van teruggaan kliniek toe met dieselfde storie. “Dit raak moeilik, want die verpleegsters glo soms nie my storie nie,” vertel die vrou, wat anoniem wil bly. Luzuko Nxawe, ’n straat­komiteelid, is bewus van die voorvalle. Nxawe sê: “Ons moet die gemeenskap bewus maak van die probleem voordat dit ernstig en onbeheerbaar raak.”