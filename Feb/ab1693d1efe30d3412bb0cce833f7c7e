WATER is die spil waarom die lewe draai, maar is dit regtig ál kwessie van belang in die Wes-Kaap? Dit is veral opposisiepartye wat in Zille se provinsiale rede ingeklim en dit beskryf het as verwater. Daar is gekla oor die nasionale regering nie dít gedoen het nie, maar ons met ons karige begroting doen dít... Twee uur lank. En nêrens is daar enige aanduiding dat die uitdagings van die Kaapse Vlakte vir eens en altyd uitgesorteer gaan word nie. Hoekom nie? Want die nasionale regering het byvoorbeeld nie sy belofte gestand gedoen om die weermag in te bring nie – om maar net een weeklaag te noem. Vanjaar se premiersrede oor die stand van die provinsie was maar net ’n bewys dat dit ’n same-old jaar gaan wees.