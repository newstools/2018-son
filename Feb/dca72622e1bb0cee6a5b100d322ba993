FAGRIE Lakay het gister tot Ajax Cape Town se redding gekom toe sy doel laat in die wedstryd vir Ajax ’n belangrike punt verseker het in die Peter Mokaba-stadion. Dit was toe die Urban Warriors met 1-1 gelykop gespeel het teen Polokwane City op sy tuisveld. Walter Musona het met ’n kanonskoot van buite die doelgebied wat Jody February g’n kans in Ajax se doelhok gegee het nie die Rise and Shine ná die uurmerk die voortou gegee. Lakay, wat deur SuperSport United aan Ajax uitgeleen is, het met sy tweede doel verseker dat Ajax se geveg teen relegasie op koers bly. Dié uitslag is beslis nie wat Ajax se afrigter, Muhsin Ertugral, verwag het nie. Veral nie ná Woensdag se sege van 3-0 oor Orlando Pirates nie. Ajax moet veg!