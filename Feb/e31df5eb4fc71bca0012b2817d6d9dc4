Liewe Antie Mona Ek en ’n outjie het al van 2016 af aangekom, maar mekaar gelos, gevat, gelos, gevat... Hy het my al aan sy mense voorgestel. Ek hoor baie stories oor hom. Hy het al baiekeer probeer om my virgin te breek, maar ek het hom gestop, want dit was te seer. Voor die nuwe jaar het ons die ding gedoen. Oujaarsaand het ek hom gevra om saam met my kerk toe te gaan, maar hy het gesê hy gaan saam met sy pa se mense. ’n Paar dae daarna hoor ek by ’n mansvriend van my hy het in ’n jol met ’n meisie gevry. Toe ek hom daaroor konfronteer, sê hy ­­dinge­ gaan nie uitwerk vir ons nie. Hy sê ek sal by plekke­ kom waar meisies my sal wil slaan oor hom of hom sommer net gryp en vry om my te spite. Ek mean maar, na ál die jare kom sê hy dit nóú vir my. Dit lyk vir my hy wou net my virgin breek. Toe hy my nou die dag by die huis kom soek, was die meisie met wie hy in die jol gevry het, in sy kar. Ek weet nie meer wat om te doen nie... – Anoniem Nou, sien jy hoekom ’n meisie nie sommer haar alles vir so ’n los jong moet gee nie? Dis jammer dat hy jou om die bos gelei het. Leer daaruit en maak volgende keer seker jy trap nie in dieselfde strik nie.