TOERISTE by die Giza-piramides in Egipte het ’n ekstra skouspel gekry om te geniet – die verskyning van die wêreld se langste man en kortste vrou. Die Turkse boer Sultan Kösen (35), wat die Guinness-rekord hou vir langste lewende man (2,51 m), het die piramides laas Vrydag besigtig in die geselskap van die Indiese aktrise Jyoti Amge (24). Sy is die wêreld se kortste vrou (0,63 m). Dié ongewone duo se besoek aan die piramides is deur die Egiptiese Toerismeraad gereël. – UPI