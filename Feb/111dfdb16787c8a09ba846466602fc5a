VAN die land se voorste langasems gaan Sondag vir die gewilde Cape Peninsula­marathon en -halfmarathon aantree. Die marathon, oor 42,2 km, begin Sondagoggend 05:15 in Groenpunt. Die halfmarathon, wat oor 21,1 km strek, begin 07:00 by die Bergvliet-sportklub. Albei roetes is baie vinnig en plat – iets wat gewoonlik vinnige tye bevorder. Die eindpunte vir albei wed­lope is by die sportterrein van die Suid-Afrikaanse Vloot in Simonstad. Die afsnytyd vir die wed­loop is vyf uur. Hierdie marathon dien as ’n kwalifiseringswedloop vir die Two Oceans- (56 km) en Com­rades-ultramarathon (90 km). Deelnemers sal die marathon daarom binne vyf uur moet aflê om te kwalifiseer. Albei wedlope word deur die Celtic Harriers-atletiekklub, in samewerking met Top Events, aangebied. Langasems kan hul wedloopnommer môre van 10:00 tot 17:00 by takke van Sportsmans Warehouse in Rondebosch, Tygervallei, en Canal Walk gaan afhaal. Geen inskrywings word op die dag toegelaat nie.