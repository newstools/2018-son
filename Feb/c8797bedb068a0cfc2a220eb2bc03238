NICKI Minaj is reg om haar kroon terug te vat. Page Six berig ’n ingeligte sê sy wil weer die beste in die bedryf wees. “Cardi B het die scene oorgeneem en breek al die records. Enigeen wie se kop reg aangeskroef is, sal dink dis nou tyd om sokkies op te trek. “Nicki wil weer bo wees. Dis vriendelike kompetisie,” sê die ingeligte. ’n Ander informant sê weer daar is nie kompetisie nie. “Nicki fokus net op Nicki.” Nicki se fans het ’n “Nicki is Missing”-veldtog begin nadat sy vanaf 31 Desember laas jaar ’n no show op sosiale media gooi, maar dié persoon sê Nicki werk aan nuwe musiek. “Sy is in studio in Miami. Sy het so pas ’n privaat luistersessie saam met haar bestuurders gehad. Drake en Lil Wayne is ook in Miami – hopelik record hulle saam.”