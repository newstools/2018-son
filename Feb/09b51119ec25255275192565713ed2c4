’N MAN het gister getuig hy’t met die vermeende killer Luanda Nyumka in ’n gay chatroom ge-chat. Nyumka (36) staan saam met Mlungisi Tsitsi (37), Thembani Rorwana (32), Msindisi Bhebhula, Ndiphe Soqokomashe (47) en Sicelo Mbanga (30) tereg op klagte van sameswering om moord te pleeg, moord en die onwettige besit van ’n vuurwapen. Hul hofverskyning spruit uit ’n voorval op 12 November 2015 toe Tsitsi na be­wering huurmoordenaars gekry het om sy vrou, die cop Nomathamsanqa Mtwesi, te vermoor omdat sy na bewering ’n affair gehad het. Adv. Marius Stander, staatsaanklaer, het gister heelwat kommunikasie aan die hof voorgehou wat op 1 November en 4 November 2015 plaasgevind het tussen die getuie se selnommer, wat op 6666 eindig, en ’n selnommer wat op 212 eindig. Volgens Stander was daar op 1 November 2015 by drie geleenthede kommunikasie tussen dié twee selnommers. Luidens ’n dokument waarin selfoon-billing in detail uiteengesit is, was daar oproepe tussen die twee selnommers en kommunikasie tussen ’n landlyn en die selnommer wat op 212 eindig. Die getuie (29) het getuig die selnommer wat op 6666 eindig, is sy eie selnommer en die landlynnommer behoort aan sy gewese werkplek. Die getuie het gister gesê hy ken Nyumka as “Luanda”. Volgens hom het hy Nyumka die eerste keer tydens lunchtime ontmoet. Die getuie het gesê voordat hy Nyumka persoonlik ontmoet het, het hulle in ’n gay chatroom ge-chat. Hy het getuig Nyumka het ook onder die naam “Leo” met hom gekommu­nikeer. Volgens die getuie het hy en Nyumka tussen 1 November 2015 en 4 November 2015 gekommunikeer om ’n ontmoeting te reël. Die getuie het gesê die laaste keer dat hy met Nyu­mka gekommunikeer het, was sowat vyf tot ses weke gelede in die gay chatroom. Volgens die getuie het Nyumka hom toe meegedeel hy is in die tronk. Hy het gesê Nyumka se selnommer is nie meer op sy foon ge-save nie. Toe dit tyd word dat Eric Skepe, Nyumka se lawyer, die getuie kruisondervra, het Skepe gevra dat die hof verdaag omdat hy tyd nodig het om deur die gedetailleerde billing te gaan. Die verhoor word vandag hervat. Die saak dien voor regter Irma Schoeman. Die ses beskuldigdes bly in aanhouding.