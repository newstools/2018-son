WEES bewus van wat dealers in voorraad het. Dit is baie selde dat dealers hul voorraad finansier. Die meeste motors op die vloer word deur die bank gefinansier en dra rentekoerse. Hoe langer dié voorraad op die vloer bly, hoe duurder raak dit dus om dit te hou. Maak ’n nota van watter handelaars meer as een van jou gekose model aanhou. Koop aan die einde van die maand. Ongeag die tyd van die jaar, sales-mense fokus op die einde van die maand om hul teikens te maak. Dan is hulle meer geneig om jou die beste prys te gee. Ander tye om te oorweeg, is op ’n Vrydag (wat gewoonlik ’n stiller dag vir verkope is) of naby aan die kwartaal se einde. – destinyconnect. com