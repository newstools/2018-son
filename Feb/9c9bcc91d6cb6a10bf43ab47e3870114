DIE aktrise Heather Locklear is vir huishoudelike geweld gearresteer. Sy het ook met polisie-owerhede by haar huis in Kalifornië baklei­. Volgens kapt. Garo Kuredjian het beamptes gereageer op ’n huishoudelike versteuring in Thousand Oaks, wes van Los Angeles. Die slagoffer van die beweerde huishoudelike geweld is ’n boyfriend wat fisieke beserings gehad het, wat die oortreding ’n misdryf gemaak het. Kuredjian kon nie enige besonderhede verskaf nie, maar sê die boyfriend het behandeling geweier. Die 56-jarige Locklear wou nie met die owerhede saamwerk nie en het bakleierig­ geraak. “Sy het ons deputies geskop,” sê Kuredjian. Die Melrose Place-ster is ook op drie aanklagte van die aanranding van ’n peace officer in hegtenis geneem. Locklear sê sy het beserings­ opgedoen voordat die polisie gekom het en is hospitaal toe geneem. Sy het mediese clear­ance gekry voordat sy na die selle geneem is. Sy is op borgtog van $20 000 (so R230 000) vrygelaat en moet op 13 Maart in die hof wees. ’n Prokureur vir Locklear wou nie kommentaar lewer nie. – AP