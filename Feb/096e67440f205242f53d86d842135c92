DIE Philippi-polisie vra die publiek se hulp om die vermiste Raymonde Boltman (23) op te spoor. Sy is op 20 April 2016 as vermis aangemeld. Sy is laas gesien toe sy omstreeks 05:25 by ’n bushalte afgelaai is om werk toe te gaan. Sy het nooit daar opgedaag nie. Sy’s van gemiddelde liggaamsbou, medium lengte, weeg 65 kg en het ’n litteken op haar voorkop. Die SA polisie het ’n beloning van R50 000 uitgeloof vir enigeen wat inligting sal deel om lig te werp op haar verdwyning. Mense kan die Philippi-polisiestasie bel by 021 377 5042 of die Stop Misdaad-nommer, 08600 10111.