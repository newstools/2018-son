DIT lyk asof die Guptas in Rusland is. As ’n mens die vlugradar van dié ryk sakemanne se private vliegtuig, ZS-OAK, kan glo, is dit so. Dit lyk asof die Guptas die afgelope tyd met kommersiële vliegtuie rondgevlieg het. Hul private vliegtuig was tydens die vakansietyd op die grond. Die Bombardier Global 6000 – wat as ZS-OAK geregistreer is – het op 13 Desember van Dubai na ­Zürich gevlieg en toe na Basel. Die vliegtuig het vir langer as ’n maand daar gestaan. Gerugte het die ronde gedoen dat die Guptas agter is met die terugbetaling van ’n lening wat gebruik is om die ZS-OAK te finansier. Op 25 Januarie is hulle ­Dubai toe en daarna na ­Nieu-Delhi in Indië en gister na St. Petersburg in Rusland. – News24