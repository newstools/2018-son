DIE Springbok-sewesspan het drie van die laaste vyf sewestoernooie in Las Vegas gewen. Hy gaan egter nie op sy louere rus wanneer hy dié naweek sy titel in die Sam Boyd-stadion in Las Vegas verdedig nie. Die Blitsbokke gaan in die dobbelstad op die eerste dag van die vyfde toernooi in die reeks teen Wallis en Kanada te staan kom. Neil Powell, die afrigter van die Blitsbokke, het gesê: “Ons het baie geluk in die verlede gehad en is nie seker waarom ons so suksesvol was nie. “Dit is altyd ’n moeilike reis. Ons het 11 uur lank Londen toe gevlieg. Dit is ’n moeilike reis. “Ons het nege uur op die Heathrow-lughawe (in Londen­) deurgebring. “Daarna het ons op nog ’n vlug van 11 uur na Las Vegas toe gevlieg. “Dit het ons in die verlede nooit gepla nie.” Ryan Oosthuizen, Selvyn Davids en Muller du Plessis gaan in hul eerste toernooi in Las Vegas speel. Powell het verduidelik: “Al is Ryan, Selvyn en Muller nuut aan Vegas, is ons oor die algemeen ’n ervare groep. “Al is hulle nuut aan die stelsels, behoort dit nie ’n probleem te wees nie.”