CHADWICK Boseman kan dalk geskiedenis maak met sy nuutste film, Black Panther, maar hy was ook ’n slagoffer. Eonline.com berig die 41-jarige akteur het vertel hoe hy as ’n seuntjie eerstehands rassisme in die suide ervaar het. “Dis nie moeilik om dit in South Carolina te vind nie. Ek het Confederate-vlae op vragmotors gesien toe ek op hoërskool was,” onthou hy. “Ek weet hoe dit is om ’n kind by ’n roomyswinkel te wees wanneer sommige klein wit kindertjies jou ’n n*gg*r noem, maar jou ouers sou vir jou sê om kalm te bly, want hulle weet dit kan sommer opblaas. “Daar was selfs vragmotors wat ons van die pad wou forseer.”