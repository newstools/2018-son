DIE royals is mos eintlik ook maar celebs – veral ’n glam couple soos prins Harry en sy verloofde, die lieflike Meghan Markle. Hul troue op 19 Mei is dus massive nuus. Ek lees op AP hulle het nog ’n paar details gegooi oor die groot dag. Die troue is 12:00 in die St. George-kapel, wat al van die 15de eeu op die terrein van die Windsor-kasteel staan. Die couple se groot dag gaan ook ’n koetsrit op die terrein insluit. ’n Woordvoerder het gesê die rit is om mense te bedank vir die talle gelukwensinge wat instroom.