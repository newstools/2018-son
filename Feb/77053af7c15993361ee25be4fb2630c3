Liewe Antie Mona Ek is C van P en ek vry al twee jaar met B. Sy ma bly haar neus in ons verhouding druk en beledig my as ek verby haar loop. Aan die ander kant is ek weer mal oor J. Hy is die persoon met wie ek wil trou. Ek is bang as ek B vir J los, dan sal B my seermaak. B en J is ook beste vriende. – via WhatsApp Wat is die moontlikheid dat B se ma nie van jou hou nie omdat sy weet dat jy haar seun met sy beste vriend verneuk? En as B hiervan gaan uitvind, gaan dit buitendien die einde van hul vriendskap beteken. Was B dan al in die verlede handgemeen met jou dat jy bang is dat hy sy hande vir jou sal lig? In so ’n geval behoort jy buitendien ver weg te bly van ’n aspirant-vroue­slaner soos hierdie ou. Botter werk nie aan albei kante van jou brood nie. Jy sal jou mind moet opmaak oor saam wie jy wil wees. Dit baat tog nie jy vry met iemand wat jy nie as jou trouman sien nie.