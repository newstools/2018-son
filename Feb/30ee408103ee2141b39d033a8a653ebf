DIE Madibaz is vandag terug in NMU-stadion wanneer hulle Ikeys in hul eerste Varsity Cup-wedstryd aandurf. Die Madibaz het ’n ekstra week gehad om voor te berei omdat hulle nie in die eerste ronde van die kompetisie in aksie was nie. Dit gaan ook die eerste keer sedert 2016 wees dat die Madibaz voor hul tuisskare speel. Hulle moes al hul wedstryde weg speel terwyl die Madibaz-stadion opgeknap is. David Maidza, afrigter van die Madibaz, word bygestaan deur die kaptein, Riaan Esterhuizen. Dié het reeds twee jaar se ervaring in die Varsity Cup. Die kaptein sê sy span sal hierdie seisoen ’n uitgebreide spel speel. “Vanuit ’n tegniese oogpunt dink ek ons het die vermoë om ’n aanvallende spel te speel. “Ons hoop om daardie krag te gebruik teen ons teenstanders, wat tradisioneel groter as ons is. Dit sal ons ook toelaat om aantreklike handelsmerkrugby te speel,” sê Esterhuizen. Ikeys het ’n nederlaag agter die rug nadat hulle verlede week in hul eerste wedstryd die voorsprong teen Wits verloor en met 26-30 vasgeval het. Die Madibaz is: Michael Botha, Lindelwe Zungu, Siphumelele Msutwana, Riaan Esterhuizen (k), Athi Mayinje, Simon Bolze, Sibusiso Ngcokovane, Justin Hollis, Wynand Grassman, Henry Brown, Gerrit Huisamen, Reyno du Toit, Dylan Barendse, Jean-Pierre Jamieson, Nicolas Roebeck. Plaasvervangers: Jedwyn Harty, Thembelihle Yase, Luyolo Dapula, Robert Izaks, Lovu Claassen, Henrique Olivier, Jordan Koekemoer, Keegan Branford. Die Ikeys is: Karl Martin, Rayno Mapoe, Khanyo Ngcukana, Joel Smith, Sebastian Roodt, Darian Hock, Stefano de Gouveia, Nyasha Tarusenga, Josh Moon (k), Liam Greenhalgh, Duncan Saffy, David Meihuizen, Simon Raw, Cuan Hablutzel, Wayrin Losper. Plaasvervangers: Josh van Vuuren, Ashwyn Adams, Ntokozo Khomo, Gary Porter, Kwezi Puza, Pieter Schoonraad, Lohan Lubbe, Suwilanji Chibale.