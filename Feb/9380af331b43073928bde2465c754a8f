IN ALICIA Vikander se ronde as Lara Croft gaan sy minder punt in die wind staan as haar video game counterpart. Eonline.com berig die 29-jarige Oscar-wenner vertolk die rol van die avonturier in die Tomb Raider-reboot. Lara is ewe bekend vir haar ruim borsmaat in stywe toppies as vir haar gatskop-vaardighede. Haar boobs staan veral in die oorspronk­like Tomb Raider-speletjie kwaai punt in die wind. “My borste is nie so op ’n punt as die eerste Lara nie, maar ek het ’n duidelik visie gehad van hoe ek haar wou speel,” grap Alicia op BBC se The Graham Norton Show. Sy voeg by: “Ek was ’n groot fan as kind en al was ek te bang om die games te speel toe ek tien was, het ek ál haar moves geleer.” Alicia het vroeër aan Vogue gesê sy dra ’n ligte padded bra in die film “om die bietjie wat ek het, soort van op te stoot”.