’N OU in Texas het laas Donderdag by die huis gekom en besef sy woef is witweg. Toe Sergio Serratos van Round Rock ’n geluid op die dak hoor, het hy sy brak, Kylo, daar aangetref – hoog en droog op die dak se nok. Kylo het blykbaar met die trappe in die huis opgeklim en tot op ’n balkon geklouter. Vandaar het die avontuurlustige hond tot op die dak gespring om die wêreld van daar bo af te bespied. Serratos sê Kylo is veilig afgehelp tot op moederaarde. – UPI