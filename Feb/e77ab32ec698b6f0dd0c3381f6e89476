Liewe Antie Mona Ek is A van E, ek het ’n outjie en ons is lief vir mekaar. Maar ek het ’n ongeluk gemaak deur met sy vriend te slaap. En nou is sy ander vriend ook verlief op my. Ek soek raad, asseblief, Antie. –via WhatsApp Liefie, jy maak ’n ongeluk wanneer jou voertuig teen ’n ander voertuig vasry of deur ’n ander kar getref word. Dit kan hoegenaamd nie ’n ongeluk genoem word wanneer jy met jou outjie se vriend slaap nie. Dis ’n roekelose daad wat die einde van jou verhouding kan beteken. Om nie eens te praat van die blootstelling aan vleeslike siektes nie. Vlei dit jou dat jou outjie se vriend nou ook op jou verlief is? Nêrens noem jy dat jy ook gevoelens vir hierdie outjie ontwikkel het nie. So, Antie kry die gevoel jy like die idee dat twee outjies mal oor jou is. Dis net ’n kwessie van tyd dat jou eintlike ou hiervan uitvind. En die kanse is groot dat jy hulle albei gaan verloor. Anders
 as ons vroue, het die manlike spesie mos die vermoë om die strydbyle in
 die meeste gevalle te begrawe en weer pelle te wees. Maar of jou verhouding hierdie storm gaan survive, is hoogs, hoogs onmoontlik.