NOMZAMO Mbatha het ’n oog vir ­kostuums en kleurskakerings. Dis duidelik in ’n video wat sy met die tydskrif Drum gedeel het. Die video-opname is gemaak toe die 27-jarige ­aktrise die New York City Ballet (NYCB)-geselskap onlangs besoek het. Sy is duidelik in haar element saam met die ander ballerinas. Die NYCB is die enigste balletgeselskap in die wêreld wat sy eie kostuum­ontwerpafdeling het. Dié afdeling werk nou saam met verskeie mode-ontwerpers en maak gedurig nuwe kostuums vir die ballerinas. Nomzamo het ook die onder­afdeling besoek waar die kostuums gekleur word. – Channel24