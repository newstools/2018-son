NEW YORK. – Quincy Jones (84), die musiek-producer van onder andere Michael Jackson, sê die koning van pop het plagiaat gepleeg met van sy songs. “Ek haat dit om dit in die openbaar te sê, maar Michael het baie van my songs gesteel,” het Jones tydens ’n onderhoud met Vulture gesê. Michael is reeds in Junie 2009 oorlede. “Die note lieg nie, man. Hy was ’n Machiavellian (iemand wat konkel en slinkse planne maak),” het die legendariese musikant gesê. Hy het verwys na “Billie Jean”, wat op die album Thriller was. Die album was die topverkoper van alle tye. Jones was die producer daarvan. – AFP