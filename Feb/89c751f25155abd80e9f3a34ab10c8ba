JASON Rohde, wat van die moord op sy vrou aangekla word, het lede van sy regspan op Valentynsdag afgesê. Rohde, wat gewoonlik met sy hele span by die hooggeregshof opdaag, het gister alleen uitgesteek. Adv. Pete Mihalik het die hof meegedeel dat hy en nog twee lawyers se dienste op 14 Februarie beëindig is weens finansiële kwessies. Rohde se regspan het uit Daniel Witz, opdraggewende prokureur, Mihalik, Ross McKernan en adv. Graham van der Spuy bestaan. Adv. Stacy Webb het as klerk in die saak gewerk. Van der Spuy en Witz het die cut oorleef. Doodgewurg Rohde, voormalige uitvoerende hoof van Sotheby’s, is glo kniediep in die skuld en kan nie meer bekostig om sy law­yers, asook kenners wie se dienste in die saak gebruik is, te betaal nie. Hy skuld glo die regspan en kenners meer as R2 miljoen. Rohde het sy werk verloor ná die moord op sy vrou, Susan, in Julie 2016. Die staat voer aan dat hy haar doodgewurg en dit soos ’n selfmoord laat lyk het. Rohde sê sy vrou hét selfmoord gepleeg deur haar aan die badkamerdeur op te hang. Van der Spuy, wat tot nou toe net die mediese feite van die saak beding het, het die hof gevra om hom kans te gee om weer oor die feite te gaan. Die saak is ook uitgestel vir Rohde se nuwe regspan en die staat om sekere erkennings te bevestig. Dit hervat Dinsdag met ’n bloedspatselkenner wat na verwagting sal getuig.