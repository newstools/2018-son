HIER’S nou een wat ons nie sien kom het nie. Die oorlede komediant Richard Pryor se weduwee, Jennifer Lee Pryor, met wie hy twee keer getroud was, het Quincy Jones se gerugte bevestig dat haar man en Marlon Brando iewers in die 1970’s lovers was. Maar Richard en Jennifer Lee se dogter Rain het later aan TMZ gesê haar ma se stories is sommer bog. Rain skryf op Facebook: “Daddy het nié ’n verhouding met Brando gehad nie. “Daar was geen reise na sy oase in die suide van die Stille Oseaan nie, geen blomme of liefdesnotas tussen hulle nie. Nie eens ’n rolprent nie. “Hoekom wil mense Daddy nou skielik deur die Hollywood-modder sleep? Dis smaakloos en ontstellend. Kry tog net die besonderhede reg.”