ARSENAL se voormalige ster Robert Pirès glo die Gunners moet die paadjie van Manchester United loop toe hy verlede seisoen vir die Champions League gekwalifiseer het. United het die Europa League-titel­ gewen en sodoende na die Champions League­ deurgedring. Arsenal moet seker maak hy wen die titel, sê Pirès. Die kanse is skraal dat Arsenal vanjaar onder die vier top-spanne in die Engelse Premierliga (EPL) sal eindig. Die Gunners het verlede seisoen vyfde in die EPL klaargemaak. Arsenal is reeds deur na die ronde van 32 in die Europa League. Pirès glo die tyd het aangebreek vir Arsène Wenger, breier van die Gunners, om sy fokus te verander. Pirès het gesê: “Vir Arsenal is dit baie belangrik om sy fokus nou te verander en om op die Europa League te konsentreer. “Dit is ’n baie goeie titel om te wen en dit is Arsenal se laaste kans.” – BBC