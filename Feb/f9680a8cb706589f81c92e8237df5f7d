DIE DA het Vrydag gesê die openbare beskermer (OB) se bevinding dat Lynne Brown, minister van openbare ondernemings, die parlement mislei het toe sy nagelaat het om die transaksies tussen die Gupta-firma Trillian en Eskom openbaar te maak, bewys die DA was reg. Natasha Mazzone, DA-LP, het gesê: “Die verslag gee pres. Rama­phosa 14 dae om teen die minister op te tree nadat daar bevind is sy het die etiese gedragskode oortree. Die DA dring by pres. Ramaphosa aan om vinnig teen die minister op te tree en haar dadelik uit die kabinet te fire.” – News24