’N KIND se kamer hoef nie vol speelgoed te wees nie. Gaan terug na die basics, want die soort spel wat tot jou kind se voordeel gaan wees, is die soort wat kreatiwiteit, verbeelding en die oplossing van probleme vereis. In die voorskool­fase het kinders basiese speelgoed nodig. Kry vir jou kind ’n paar houtblokkies, speelgoedkarretjies wat nie batterye nodig het nie, ’n pop of twee, ’n beer, plastiek­borde en -koppies en ’n groot bal. Vetkryte ’n Kenner sê: “Bokse, kratte en ou komberse of lakens om huise en tente mee te maak, sal vir eindelose verbeeldingryke spel sorg. Playdough, ’n paar vetkryte, verf en groot velle papier – nie inkleurboeke nie – sal ook hul kreatiwiteit aanwakker.” Die kenner sê dit lê die grondslag vir latere akademiese suk­­ses as ouers hul kinders kans gee om alleen én saam met ander te speel.