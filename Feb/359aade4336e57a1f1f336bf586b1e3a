OUDTSHOORN. – ’n Geskil tussen bure het so lelik gedraai, fisieke geweld het uitgedop en die cops het betrokke geraak. ’n Buurman het Clara Withbooi en haar dogter Rachel na bewering Sondagaand met ’n graaf aangeval. Clara (51) is in die hospitaal behandel vir ernstige wonde aan haar kop, gesig en regteroog. Die verdagte, Enrico Smith, het intussen spore gemaak. Sy shack is verlate. Geslaan Rachel (21) het vertel sy het in hul huis gesit toe sy hoor hoe hul buurman haar ma daarvan beskuldig dat hulle sy geld gesteel het. Sy beweer: “Hy het hier na ons huis gekom en ’n paar doppe gedrink. Toe beskuldig hy ons en val ons aan. “Ons het hom gesê ons het nie sy geld nie. Hy het ons aangeval. Toe gaan hy uit en kom met ’n graaf terug en val ons aan.” Clara is tot in die hospitaal geslaan, terwyl Rachel steke aan haar gesig moes kry. Die polisie het bevestig hulle ondersoek ’n saak van aanranding. Tot dusver is niemand nog gearresteer nie.