ASAFO Aumua, die nuwe rugbyster van die Hurricanes, is uit die groep weggelaat wat na Suid-Afrika en Argentinië toer vir hul Superrugby-veldtog. Dit beteken hy kan sy Superrugby-buiging eers oor drie weke maak. Jason Holland, die hulpafrigter van die Hurricanes, het met Radio Sport oor Aumua se kondisionering gesels nadat hy sy terugkeer ná die Kers­vakansie gemaak het. Holland sê: “Daar is ’n paar klein goed waar hy verstellings aangebring het nadat hy sy terugkeer na die rugbyveld ná Kersfees gemaak het. Hy het baie harde werk ingesit. “Dit gaan alles oor die manier waarop hy oefen. Ons wil graag hê hy sy fiksheid moet oor die volgende paar weke in Wellington verbeter. Ná dit is ons vol vertroue dat hy slaggereed gaan wees. “Ons wil net seker maak ons gee hom die geleentheid om op sy beste vir die hele seisoen te wees. “Ons wil hom nie by die diepkant ingooi as hy nie 100 % gereed is om te speel nie. “Hy is een van die spelers waarmee ons baie versigtig is. “Dit sal beter vir hom wees om tuis te bly en oor die volgende twee weke aan sy kondisionering te werk. “Hy het ’n ribbesering wat nie te sleg was nie. Ons wou nie met hom waag nie en het besluit om hom eerder as voorsorgmaatreël tuis te laat bly.” Aumua is ’n baie atletiese speler wat hoog aangeskryf word.