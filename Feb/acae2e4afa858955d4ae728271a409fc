’N MAN (20) is Saterdag geskiet deur ’n lid van sy eie bende. Dit was omstreeks 22:00 gedurende ’n rusie toe hy en vriende in ’n huis in Deverillweg in Helenvale gedrink het. Die polisie het nie sy naam verstrek nie. Kol. Priscilla Nai­du, ’n polisiewoord­voerder, sê die slagoffer en sy vriende word met die Roomrats-bende verbind. Die slagoffer is hospitaal toe nadat die skieter (20) hom in die bobeen getref het. Die polisie soek nog na die skieter. Die provinsiale eenheid teen bendebedrywig­hede ondersoek ’n saak van poging tot moord.