Liewe Antie Mona Ek is nou al 22 jaar getroud, maar die afgelope 4 jaar slaap ek en my vrou nie saam nie. Terwyl
 ons nog in ’n verhouding was, het sy my verneuk. Ses maande in ons 
huwelik in het sy my weer verneuk, en meer as een keer. Sy het skielik verander en mooi begin aantrek, en laat by die huis begin kom. Sy
 gaan uit soos sy wil en wanneer ek daaroor praat, word ek afgejak. Sy 
het nou getrek en wil skei omdat ek “onbeskof” is en haar “beskuldig” 
daarvan dat sy ander manne het. Ek vermoed daar ís iemand ­anders omdat sy dit al so baie vantevore gedoen het. Wat moet ek doen? – Anoniem Jy moet ’n punt bereik waar jy nie meer haar dinge entertain nie. Sy weet sy kan maak en doen wat sy wil omdat jy verleë oor haar is. Antie besef jy is lief vir haar, maar wat help dit wanneer daar nie liefde van haar kant is nie. Hierdie is dalk die ideale geleentheid vir jou om weer geluk te vind. So, dit sal dalk nie ’n slegte besluit wees om haar toe te laat om te skei nie.