JA, EEN van daai dae. Dis 03:30 op in die donker, 04:15 op die pad om 05:00 by die lughawe te wees. Om 06:00 te vlieg van CT International. Om 08:00 op King Shaka International te wees. Om 08:30 weg te spring in die soveelste launch-kar. Maar bygesê. Dis die Honda Jazz Sport. En die big daddy van ultra hot hatches, die 2018 Honda Civic Type R. Jy het ’n keuse: Spring op die eerste been na Port Shepstone (so twee uur) in óf die Jazz óf die Type R. En daar sit ek en my co-pilot toe in so ’n dit-brand-my-oë- geel Jazz. Onder die bonnet sit daar ’n 1.5 liter i-VTEC petrolenjin, good to go vir 97 kW krag en 155 Nm torque. Gekoppel aan ’n sesspoed-CVT box. Dis die enigste box wat jy gaan kry. Manuals, sê Honda, word eenvoudig nie gekoop deur die mense wat dié tipe stadskar gaan koop nie. En die CVT? En f*kk*t, julle weet hoe ek dáároor voel ... Wel, dis sommer baie meer ekonomies as ’n gewone auto, en weereens, die mense wat in die Jazz-mark is, voel ’n veer. Solank die kar ’n Honda is. Toe vat ons die N2 suid. En snaaks genoeg, daar is ’n whiney drone as jy die ding in Sport sit (ja, ’n Jazz met ’n Sport setting). Dit skakel jy egter grootliks uit deur met die pedal shifts agter die stuur te speel (ja, ’n Jazz met pedal shifts). So, all’s good on that front. Ons het aangedruk, en die dingetjie voel geplant op daai 16 duim- low pro­files. En die build quality is tipies die Japanse weergawe van ’n Mercedes. Top notch, met soft touch plastics oral, ’n screen met ’n infotainment/connectivity setup, en selfs ’n start button en keyless entry. Met die eerste ontmoeting ’n baie, baie nice package. Veral op ’n skid pan met die nanny buttons af ... Ek dink die outjie gaan competitors ’n groot skrik gee. En dan, die big daddy – die nuwe Type R. Holy sh*t, maar hierdie is ’n shouty-shouty in your face car. En dan het jy nog nie eens die 2 liter-VTEC single scroll turbo-enjin onder die aggro bonnet aangeskakel nie. F*kk*t, kyk net na die design language. Daar is meer plooie en pleats as op my gesig! En ek kon wragtag daai tamaai drukvin op die gat gebruik as ’n surfboard daar langs Dezzi Speedway waar ons gaan speel het. Honda sê egter elke plooi en pleat en kink én die druk­vin is tot in die rooi getoets op die Nurburgring. En dít maak die Type R die vinnigste front wheel drive-kar nog ooit om die baan. Nou klim jy in vir jou hot laps. En die racing Recaros sluk jou in. Jy sit laag en koekeloer so oor die racing steering wheel. Druk die rooi knoppie en daar is ’n distant thunder uit die drie tailpipes. Vergeet die Comfort en default Sport settings en gaan vir +R. Want dis die Dezzi Speedway dié – een van die mees tegniese tracks in die land, met meer twists en turns as onse eie Jacob Zuma. But it’s all good, want die Type R klou dáár meer vas op sy 20-inchers as Zuma aan die presidentskap. Die sesspoed-manual is verstommend snappy, met die kortste throw in eerste wat ek in ’n lang tyd gevoel het. Voel by tye eerder soos ’n sequential racing box. Ek het selde hoër as derde geklim op my hot laps. En op die pad terug na King Shaka was die Type R eintlik baie beleefd. En leefbaar. Want nou is jy in Comfort. Leefbaar? Onthou jy die vorige gen? Een holy sh*t kar. Want jy het elke keer “Holy sh*t, ek’s bly dis klaar” geprewel wanneer jy uitklim. Dié een, al is sy dash time 5.some­thing sekondes en top end 272 km/h, is meer complete, meer van ’n allrounder. Al lyk hy soos ’n boelie uit Benoni. I fell in love. Again.