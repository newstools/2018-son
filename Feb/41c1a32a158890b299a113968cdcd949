SEWE verdagtes wat by die Ngcobo-polisieslagting betrokke was, is Vrydagaand in ’n skietery met die cops dood. Dit was nadat hulle vasgekeer is in die kerk wat hulle as ’n wegkruipplek gebruik het. Brig. Hangwani Mulaudzi, die Valke se woordvoerder, sê meer as tien ander verdagtes is in hegtenis geneem. Van die verdagtes het ook ontsnap. Mulaudzi sê: “Een polisie­beampte is gewond en hy sterk in die hospitaal aan.” Dit volg nadat ’n groep aanvallers die Ngcobo-polisiestasie Woensdag bestorm en sonder waarskuwing losgebrand het. Drie cops is dood en die aanvallers het tien guns gesteel. ’n Oud-soldaat is buite vermoor. Nog twee cops is later koelbloedig vermoor. – News24