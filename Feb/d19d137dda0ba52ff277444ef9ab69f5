my familie wil alewig veg, vyandskap saai, verhoudings versleg kuier vir ’n wyle oor en weer, maar dan skielik uitmekaargeskeur vir nie te lank lê ons lelik lam, maar te vinnig vat die vuur weer vlam! ons skater saam by geselligheid; in ’n oogwink breek daar oorlog uit! my tannie is steeds kwaad vir my ma; pal moeilikheid tussen my oom en pa my broer se vrou is elke dag dronk; ousus se stiefseun sit in die tronk my niggie se kinders kyk my skeef en ek is afgeskryf deur my neef my swaer sukkel om my uit te wis omdat my salaris beter is gewaar gereeld hoe afguns regeer, as skoonsus se kinders swakker presteer aangetroudes slaan sowaar al vuis, oor lewendige ouma se huis baklei en gryp mekaar aan die keel selfs oupagrootjie het daaraan deel skuld mekaar geld en word sleg vertel; by ontmoetings word daaroor ge­skel... moeilikheid kom deur ’n morsige mond; die strydbyl kry ons nie onder die grond ons blý familie ... die liefde nog daar, al gaan dinge dikwels deurmekaar vermy mekaar nou... my familie mal, tot by ons volgende sterfgeval. - Bernard Fielies