DIE omstrede voormalige Engelse krieketspeler Kevin Pietersen het die sport vaarwel geroep. Die 37-jarige Pietersen, wat in Suid-Afrika gebore is, het di’e aankondiging gister gedoen kort voor sy vertrek om vir die Quetta Gladiators in die Pakistanse Superliga te speel. Die toernooi word in die Verenigde Arabiese Emirate gehou. “Ek het my tyd gehad in die sport en dit baie geniet. Maar om altyd te groet en dan te reis, moet nou tot ’n einde kom,” sê Pietersen. Hy gaan egter ná die toernooi in die VAE ophou krieket speel. “Ek het dit altyd gehaat om tot siens te sê, maar ek het geweet dit is werk,” sê hy. Pietersen het ’n allemintige 104 toetse vir Engeland gespeel. – Netwerk24