NEIL Powell se Springbok­sewesspan het nóg ’n terugslag beleef. Dié keer is dit Justin Geduld wat teëspoed ervaar, sê SA Rugby gister in ’n ver­klaring. Hy sal die toernooie in Las Vegas en Van­couver misloop. Geduld, wat drie weke gelede in Sydney die voorste puntemaker was, het die week daarna sy kakebeen in Hamilton gekraak en sal ongeveer ses weke op die kantlyn wees. Geduld sluit hom nou aan by verskeie spelers wat nie vir dié toernooie beskikbaar is nie. Hulle is Seabelo Senatla, Sikhumbuzo Notshe, Kwagga Smith en Tim Agaba. Hulle het tans almal Super­rugbyverpligtinge. “Ons het voor die tyd geweet ons sou dié spelers verloor. Daarom is dit nie lekker om nou sonder Justin ook te toer nie,” het Powell ge- sê. “Dylan Sage (harsingskudding), Ruhan Nel (knie) en Philip Snyman, Rosko Specman en ­Muller du Plessis (almal dyspierbeserings) is almal voor die toernooi in Hamilton beseer. Powell is egter hoopvol dat hy hulle sal terughê vir sy volgende sending. Gelukkig het ­Siviwe Soyizwapi, wat in die toernooi in Kaapstad seergekry het, reeds toestemming gekry om weer te speel.