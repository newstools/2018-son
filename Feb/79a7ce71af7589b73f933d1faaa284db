’N JONG man van Schauder­ville verskyn vandag in die Baaise landdroshof op ’n klag van poging tot moord. Die persoon wat in die skietery gewond is, het Saterdag saam met vriende in Ferreiraweg, Schauderville, gesit en drink toe ’n wit Nissan bakkie naby hulle stilhou. Een persoon het uit die bakkie geklim en in die rigting van die groep begin stap. Deursoek Luidens ’n polisieverslag het die man ’n vuurwapen uitgepluk en begin skiet. Die slagoffer is in die been gewond. Kol. Priscilla Naidu, ’n woordvoerder van die polisie, het gesê lede van die Gelvandale-­polisiestasie het die gebied begin patrolleer om die verdagte op te spoor. “Die polisie het die verdagte in ’n straat gewaar waar hy in ’n BMW-motor gesit het. Die motor en die insittendes is deurgesoek. “Een van die mans het voldoen aan die naam en die beskrywing van die persoon wat soek is. Hy is op ’n klag van poging tot moord in hegtenis geneem.” Volgens Naidu is die verdagte op die oomblik uit op borgtog vir ’n onverwante klag van poging tot moord.