DIS nié enige span wat byna elke week met ’n make-shift verdedigingslinie kan klaarkom en steeds positiewe uitslae behaal nie. Wel, Cape Town City is die een Premierliga-span wat dié seisoen bewys dat sy groep spelers nét so opgewasse is soos dié van sy spelers in die beginspan. City se afrigter, Benni McCarthy, het reeds verskeie kombinasies in sy verdedigingslinie op die proef gestel – en elke keer het sy spelers hom nie in die steek gelaat nie. McCarthy sal egter weer moet kopkrap vir môre se belangrike PSL-stryd teen die Soweto-reus Kaizer Chiefs (20:15) in die FNB-stadion. Dít is omdat City se kaptein, Robyn Johannes, steeds op die kantlyn is weens ’n skorsing. McCarthy sal nou veral na Taariq “Tarra” Fielies vir inspirasie kyk. Tarra het tot dusver nie ’n voet verkeerd gesit wanneer daar op sy nommer gedruk is nie. Hy draf môre in sy eerste wedstryd teen die Amakhosi op en volgens hom kan hy nie wag om hulle te stuit nie. “Ons kan ’n statement maak deur hulle in Joburg te klop,” het Fielies gesê. “Hulle skrik nie my of die span af nie.”