STEPHEN Belafonte en Mel B is nou wel verlede jaar deur ’n bitter egskeiding. Die skikking is in November afgehandel. Dit het £6,5 miljoen (sowat R107 miljoen) beloop. Belafonte het Dinsdag op Instagram gesê hy mag Angel (10) nie sien nie. Sy is Mel (42) se dogter by Eddie Murphy, haar ander eks. Stephen (ook 42) het gesê hy sal aanhou baklei vir Angel. Die producer het gesê hy moet geld betaal om te veg om haar te sien. Hy en Mel het net voor die geboorte van Angel begin uitgaan. “Dit voel of my hart uitgeruk word omdat iemand jou as ’n tool wil gebruik om my seer te maak. “Ek sal vir jou veg asof jy my biologiese dogter is,” het Belafonte oor Angel gesê. – Daily Mail