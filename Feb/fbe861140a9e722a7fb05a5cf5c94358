JULLE kan sê wat julle wil van dié girl, maar magtig, sy het balls. So ballsy is die ster Rihanna dat sy wragtig ’n nasionale regering van ’n vooruitstrewende land gevra het vir meer geld. En dit toe actually gekry het. Huffpost berig filantropie en veral opvoeding lê dié sangeres na aan die hart. Net ’n aantal ure nadat RiRi Australië gevra het vir meer geld vir ’n global education fund, het dié land se buitelandse minister ingestem. Sy het mos ’n klomp twiets na die leiers van Australië, Brittanje en Frankryk gestuur om meer by te dra tot die Global Partnership for Education. Rihanna het die Australiese premier, Malcolm Turnbull, en die minister van buitelandse sake, Julie Bishop, geld gevra. Kort daarna het Bishop gesê hulle pledge ’n fris $90 miljoen (R1.09 miljard). Die organisasie het in 2002 begin en help met basiese onderwys van kinders in 65 lande. RiRi is beslis geen airhead nie.