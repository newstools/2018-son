DAAR is weer ’n konsert op pad! Volgens die organiseerder Ran­dall Baumeister is hulle sommer baie opgewonde daaroor. Die jeug van Atlantis kry maar min geleenthede om hul talente aan die breë gemeenskap ten toon te stel en dít is hoe die idee toe ontstaan het. Randall sê die jeug het baie potensiaal, maar hulle glo net nie in hulself nie en word té vinnig deur ander se opinies beïnvloed. Graad A-produksies en Joshua Generations het saam besluit om die konsert te hou om die jeug verder te bemagtig en hul talent verder te ontwikkel. Die konsert Stand Your Ground word 24 Februarie by die Rocklands-gemeenskapsentrum gehou. Dit begin 19:15 en toegang kos R80. Die kunstenaars wat sal optree, is: Joshua Generations, Charlene Oliver, Girls of Zion, Tommy Maya en die koor Stand Your Ground. Die sangers is almal van Atlantis. Hulle sal ook van hul oorspronklike liedjies sing. Kontak Randall gerus by 079 269 0136 vir inligting.