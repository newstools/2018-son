ANDREW “Mal Piet” ­Rudolph is half mal. Om dié rede gaan hy dalk nie sy verhoor verstaan nie. Rudolph (50), wat teregstaan vir die verkragting van ’n meisietjie (7) van Tafelsig, het gister weer in die Mitchells Plain-hof verskyn. Die verkragting het gebeur terwyl Rudolph glo uit was op parool – ook vir ’n verkragtingsaak. Hy is in 2003 op twee sake van seksuele aanranding skuldig bevind. Die bynaam Mal Piet het hy by die gemeenskap gekry. Hulle beskryf hom as ’n ou kalant. By Rudolph se vorige verskyning het landdros Walter Golding hom vir sielkundige evaluering gestuur. Gister is daar bevestig dat ­Rudolph wel matig psigoties is. Die hof het ook gehoor dat Rudolph as gevolg van sy sielkundige probleem nie die verrigtinge in die hof sal begryp nie. Terwyl Golding deur die dokter se bevindings gegaan het, het ’n ander regsgeleerde, adv. Afzal Vallie, by die hof ingestap. Golding het Vallie opdrag gegee om te sit omdat die hof besig is. Golding het toe aan Rudolph gevra: “Mnr. Rudolph, u verstaan die bevindings van die distriksgeneesheer? “Luidens die bevindings wat aan die hof voorgelê is, is u matig psigoties en kan u nie die hofverrigtinge verstaan nie. “Maar die aanklag teen u is steeds baie ernstig. “Dis die verkragting van ’n minderjarige en daarom moet ons jou saak oorplaas na die streekhof toe sodat hulle jou vir waarneming kan inboek.” Toelaat Faizel Brown van die ­Mitchells Plain-krisisforum het buite die hof gesê dat hy erg teleurgesteld is in die regstelsel. Brown het gesê: “Hy is al tevore opgesluit vir ’n verkragting. “Hoe kan hulle toelaat dat so ’n man weer buite loop? “Ons hoor ook nou dat hy mal is, maar ek glo geen normale persoon sal verkrag nie, so dis geen justification vir die daad nie.” Brown voeg by dat hulle antwoorde by die owerhede soek oor hoekom Rudolph sonder die gemeenskap se kennisname weer in die area toegelaat is. “Ons soek ook die register vir sex offenders.” Die saak is tot 29 Januarie uitgestel.