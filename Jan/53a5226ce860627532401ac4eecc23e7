Liewe Antie Mona Ek is drie maande swanger van ’n ou met wie ek uitgegaan het. Ons het net een keer seks gehad. Ek het hom gevra dat ons net vriende moet wees omdat hy met ’n ander meisie geseks het. Ek is nog altyd lief vir hom, maar dit lyk of hy my nie raaksien nie. Ons woon nie in een plek nie. Ons chat nog soms, maar hy reply die meeste van die tyd nie op my boodskappe nie. Ek wil hom terughê. – via Whats­App Hierdie is ’n verskriklike ongesonde situasie, liefie. Jy is swanger van ’n man wat jou nou ignoreer en met iemand anders geslaap het. En dan wil jy hom ondanks alles terughê. Hierdie liefde van jou vir hom is iets wat hy altyd sal uitbuit en oor en oor dieselfde dinge gaan aanvang. Ek voel dat waarop jy nou ál jou energie moet konsentreer, is hoe jy op jou jong ouderdom alleen as enkelma vir ’n baba sal moet sorg. Hoe gaan jy cope? Wie gaan jou ondersteun? Gaan jy hom vir onderhoud dagvaar? Kry eers duidelikheid oor hierdie dinge voordat jy jou hart wil uitstort op iemand wat duidelik nie jou liefde waardeer of verdien nie.