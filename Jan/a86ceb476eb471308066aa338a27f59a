BAAIENAARS is gevra om water te bespaar nadat ’n enorme kragonderbreking verhinder het dat reservoirs gevul word. Mthubanzi Mniki, munisipale woordvoerder, vra inwoners om suinig te wees met die water oor kritieke reservoirs net 12% vol is. “Dit volg omdat oornag-hervulling om vir die vorige dag se verbruik te vergoed, nie kon plaasvind nie.” Kragonderbrekings by die Ditchling-substasie het groot dele van die kragnetwerk lamgelê. Mill Park, Fairview en Charlo het reeds hul water verloor, maar dis glo te wyte aan ’n gebarste pyp. Mniki sê selfs as die krag weer aan is, moet inwoners min water gebruik, want dit kan tot 48 uur duur om die reservoirs vol te maak. – News24