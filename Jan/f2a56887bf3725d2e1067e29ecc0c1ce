WAYNE Lawrence het gister weer vlugtig in die Bishop Lavis-landdroshof verskyn. Die 40-jarige Lawrence staan tereg vir die moord op sy gewese girlfriend Angela Marinus (35). Lawrence het Marinus na bewering op 11 Desember voor haar ouers se huis in Montevideo ingewag en haar in haar blou Audi A3 voor hul 16-jarige dogter doodgeskiet. Marinus is in die kop en nek getref. Hul dogter is in die voet gewond. Oorgegee Ná die voorval het die beskuldigde na bewering weg­gehardloop. Hy het hom twee dae later by die Bishop Lavis-polisiestasie oorgegee. Sy pa het hom vergesel. Marinus het vroeër by Lawrence in Montana gewoon. Sy was net twee maande terug by haar ouers toe sy doodgeskiet is. Die jong ma het Law­rence gelos omdat hy haar na bewering gereeld mishandel het. Die saak is uitgestel tot 28 Februarie.