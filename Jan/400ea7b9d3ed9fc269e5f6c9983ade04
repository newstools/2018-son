’N MA van Kalkfontein in Kuilsrivier is steeds op soek na haar tweejarige dogtertjie nadat die kind se pa haar glo in die middel van die nag kom steel het. Kirsten Nicholas is sedert Nuwejaar vermis nadat haar pa haar na bewering ontvoer het. Cemelia Nicholas (35) vertel aan Son Kirsten se pa het op Nuwejaarsdag uit die bloute by hulle in Kalkfontein op­gedaag. Hy is glo van Stanford en het sy dogter laas gesien toe sy ’n ses maande oue baba was. ’n Hartseer Nicholas sê: “Hy het op Nuwejaar hier opgedaag en wou Kirsten vir die dag uitneem. “Ek het nee gesê oor Kirsten hom nie ken nie. Hy het die aand teruggekom toe ons al slaap. “Ek en my kinders het by ’n vriendin se huis geslaap. “Hy wou toe net vir Kirsten nag sê voordat hy weggaan. “Ek het Kirsten vir hom gegee en was besig om iets aan te trek. “Toe ek weer kyk, was hy en Kirsten net weg. “Ek het die saak die volgende dag by die polisie gaan aanmeld. “Hulle het gesê hulle kan niks doen nie en ek moet self die kind opspoor oor dit die kind se biologiese pa is.” Volgens Nicholas is Kirsten se pa intussen opgesluit nadat hy ’n kind in die Strand omgery het. Sy het uitgevind dat Kirsten in Stanford by haar pa se nuwe girlfriend is. “Ek vrees my kind kan iets oorkom. Sy ken nie daai mense daar nie. Ek wil net my kind veilig terug hê.” Enige persone wat weet waar Kirsten is, kan Cemelia Nicholas by 076 776 9766 skakel. Die baba se pa het glo die kindjie eers aangerand en daarna probeer verwurg. Volgens Candice Sobotker, wat met vermiste kinders in Delft werk, het die pa daarna die kind langs die R300-snelweg gaan dump. Iemand het later die babaseuntjie daar langs die pad aangetref. Sobotker vertel: “ ’n Verby­ganger wat op pad werk toe was, het op die baba afgekom.” “Die baba was in ’n drein gegooi en bewusteloos. “Die man het die polisie en die ambulans gebel. “Die baba is toe na die Rooi Kruis-hospitaal geneem. “Die baba is uit die waakeenheid en is oorgeplaas na die trauma-saal.” Volgens kapt. FC van Wyk, ’n polisiewoordvoerder, is die pa gearresteer en sal hy binnekort in die Bellvillelanddroshof verskyn.