GEORGE. – Die polisie ondersoek ’n saak van strafbare manslag nadat ’n egpaar se motor in Blanco teen ’n lorrie gebots het. Die egpaar is op die toneel dood. In hul Audi Q5 SUV was daar ook ’n bejaarde vrou (81) en man (87), asook ’n sewejarige seun wat vir behandeling hospitaal toe geneem is. Volgens ooggetuies was die trokbestuurder besig om ’n U-draai te probeer maak. Kapt. Malcolm Pojie, ’n polisiewoordvoerder, het gesê: “Die saak word ondersoek. Geen inhegtenisnemings is tot dusver gedoen nie.”