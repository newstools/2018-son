DAAR heers groot vreugde onder die Cape Cobras se krieketgemeenskap. Dit, nadat die Wes-Kaapse streek-krieketspan vir die halfeindronde van Momentum se eendagreeks gekwalifiseer het. Die span van Ashwell Prince (breier) sal Woensdag op Nuweland sake met die Dolphins uitspook vir ’n plek in die eindstryd. Die Cobras het die Warriors Vrydag op St Georges Park in Port Elizabeth volgens die Duckwoth-Lewis met 10 lopies geklop. Die groot taak wat aan die begin van die seisoen deur die Cobra-base aan Prince gestel is – brei net jong spelers vir die toekoms. Die feit dat die Cobras met die hulp van die jongelinge vir die halfeindstryd gekwalifiseer het, staan as ’n bewys van Prince se afrigtings vermoë. Nabeal Dien, CEO van die Cobras is nie ’n man vir groot of baie woorde nie. “Nee ek is ’n persoon van aksie. Vir Ashwell het ons ’n doelwit gestel en dit is om jong spelers speelkanse te gee. “Om in die halfeindstryd te speel is ’n bonus. Ek moet dit ook erken, staan as ’n bewys van Prince se vermoë om die spelers te motiveer en is ’n baie goeie mentor. Hy speel ’n belangrike rol in die verband,” vertel Dien. Volgens die grootbaas is daar die Cobra-raad ook verheug dat Prince die taak om etniese swartspelers meer speel kanse gegee het, omarm het. Die Cobras kon tot dusver nie daarin slaag om die Dolphins in die huidige seisoen se drie formate dié seisoen te klop nie. Die Kapenaars het twee keer in die kompetisie teen die manne van KwaZulu-Natlal verloor. Prince se troepe kon ook in die drie wedstryde in die Twenty20-reeks, die manne KwaZulu-Natal afreken nie. Die drie T20-kragmeting, insluitend die halfeindstryd is weens reën beïnvloed. Terwyl die een meerdaagse wedstryd in die Sunfoil-reeks onbeslis in Oudtshoorn geëindig. Dié span van Prince het ’n verantwoordelikheid em dit is om die trost van die Cobras te herstel ná die g skandes van 2016/17. Die Tians pak die Warriors in die ander halfeindstryd môre op SuperSport Park in Centurion.