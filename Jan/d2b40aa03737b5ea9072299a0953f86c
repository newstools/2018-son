REISIGERS is omtrent gesnoeker weens vertraagde vlugte as gevolg van ysige weer in Europa en in Amerika.  Vandeesmaand het die kwik in die VSA só ’n rekordlaagte bereik dat ’n “bom­sikloon” (waar die lugdruk skerp val) in dele van die land verwag word. Weens dié weerstoestande het die Suid-Afrikaanse Lugdiens (SAL) vandeesweek sy vlugte tussen Johannesburg en New York gekanselleer. Die lugdiens het gesê hy het sy kliënte oor sy besluit ingelig. SAL raai kliënte aan om flysaa.com te besoek om uit te vind watter vlugte verander of wegval. – Traveller24