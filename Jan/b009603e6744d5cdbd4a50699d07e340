TIENTALLE daggaplante is Dinsdag in Polar Park in die Baaise noordelike gebiede gevind deur die polisie. Volgens kol. Priscilla Naidu, ’n polisiewoordvoerder, het dit tussen shacks in Polar Park en Kleinskool gegroei.  Sy sê die polisie was besig met proaktiewe polisiëring in daardie areas toe hulle die daggaplante ontdek het. Die plante is toe ontwortel en gekonfiskeer.  “Terwyl die polisie stop-en-deursoek-operasies uitgevoer het in Kleinskool, het lede inligting opgevolg oor dwelms wat by ’n huis in die area verkoop word.  “Daar is op 249 koeverte dagga beslag gelê, maar geen arrestasies is gemaak nie.  “Die polisie sal aanhou met hul aksies in hot spot-areas sodat misdadigers kan weet daar is nie plek vir hulle om te beweeg en onwettige aktiwiteite uit te voer nie.” 