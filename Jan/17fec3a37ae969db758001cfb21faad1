HAAR stem klink nou wel ’n bietjie soos ’n nael wat oor ’n swartbord getrek word, maar selfs hierdie ou hardebaard het al in die kar saam met haar gesing. Ek praat nou natuurlik van Katy Perry, die een met die uitbundige borskas. Sy het ook moerse nice reviews gekry vir haar konserttoer Witness: The Tour. Sy was eintlik so in aanvraag dat sy inderhaas ­ekstra konserte moes reël. Ek lees boonop nou op Channel24 Katy kom vir die eerste keer Suid-Afrika toe! Maar ongelukkig vir haar Kaapse fans gaan sy net op 18 en 20 Julie by die Ticketpro Dome in Joburg optree. Jy kan die tickets vir dié show in samewerking met Big Concerts reeds môre begin koop. Ek het egter ’n spesmaas sy gaan net soos vele ander pop-supersterre Kaapstad toe gelok word omdat die fans dit demand. Ek verwag binnekort ’n aankondiging dat sy ook in die Moederstad sal optree. Watch this space ...