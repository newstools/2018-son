TOTTENHAM is nou in die vyfde plek nadat hy Arsenal op die Engelse Premierliga-puntelys verbygesteek het. Tottenham het in ’n sopnat Liberty Stadium met 2-0 met Swansea afgereken. Swansea lê heel onder aan die puntelys. Met Harry Kane op die plaasvervangerbank het sy adjunk, Fernando Llorente, beheer oorgeneem. Llorente het Tottenham die voortou gegee toe hy met ’n kopskoot teen sy vorige klub die nette laat raas het. Die besoekers het die wedstryd oorheers. Swansea het in die tweede helfte met ’n terugvegpoging vorendag gekom, maar deurgaans kanse verbrou om die wedstryd gelykop te maak. Kane het in die 89ste minuut ’n teenaanval van stapel gestuur. Dele Alli se eerste poging is deur die doel­wagter, Lukasz Fabianski, gekeer voordat hy met sy tweede poging die doel aangeteken het. Dit was Tottenham se derde agtervolgende oorwinning. – BBC Sport