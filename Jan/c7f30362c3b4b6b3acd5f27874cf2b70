ROBERT Mugabe, voormalige president van Zimbabwe, het glo teruggekeer nadat hy in die feestyd in die Verre Ooste sy roetinedokters­ondersoek ondergaan het. NewsDay berig die 93-jarige het Donderdag tuisgekom vergesel van Patrick Zhuwao, sy beleërde susterskind, wat in selfopgelegde ballingskap is. George Charamba, Mugabe se oudwoordvoerder, kon nie ontken of bevestig of hy terug is nie. Hy sê luidens berigte was Mugabe in Singapoer vir ’n check-up as “deel van sy pakket as afgetrede president om oorsee te reis”.  Hy’t bygevoeg die nuwe regering wil respek betoon aan Mugabe. – News24