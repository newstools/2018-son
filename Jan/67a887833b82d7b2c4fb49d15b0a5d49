’N MAN wat sy meisie jare gelede doodgelem het, het nou ’n swaar vonnis gekry. Die vonnis het gevolg nadat die Milnerton­polisie die man opgespoor en voor die hof gebring het. Die goeie ondersoek en speurwerk deur die cops het ook gelei tot die skuldigbevinding en vonnisoplegging van twee ander mans.  Die een is gevang vir moord en die ander vir roof met verswarende omstandighede. Kapt. FC van Wyk, ’n polisiewoordvoerder, sê in die geval van die man wat sy meisie doodgesteek het, het die eenheid meer as hul plig gedoen om die 45­jarige beskuldigde in die hande te kry. “Hy het permanent na die Oos-Kaap getrek nadat hy haar op 5 Julie 2014 in Du Noon doodgesteek het.  Opgeskort “Die eenheid het hom opgespoor en Kaapstad toe bring,” sê Van Wyk. Die beskuldigde is gevonnis tot 15 jaar tronkstraf, waarvan vyf jaar opgeskort is op voorwaarde dat die beskuldigde nie skuldig bevind word aan moord, strafbare manslag, aanranding met die doel om ernstig beseer, roof of poging tot roof nie,” sê Van Wyk.  “Daar is voorts gelas die beskuldigde word ingevolge artikel 103 van Wet 60 van 2000 onbevoeg verklaar om ’n vuurwapen te besit,” sê Van Wyk. Hy is gevonnis tot 12 jaar tronkstraf, waarvan twee jaar vir vyf jaar opgeskort is. Die vierde man (36) is skuldig bevind aan ’n moord wat op Maandag 4 September 2017 in Du Noon gepleeg is.  Hy is 12 jaar tronkstraf opgelê, waarvan vier jaar vir vyf jaar opgeskort is. 