HAAI, Sonlanders! Boef is kliphard aan die kook aan ’n plan om sy biologiese pa te laat opdok. Dié swem glo onder die geld en Boef dink dat dit maar net fair is dat hierdie ou, Bennie Dippenaar, vir ’n slag sy kant bring. Maar as Boef gedog het hierdie gaan ’n easy-peasy taak wees, het hy hom lelik met Bennie misgis. Veral toe Bennie laat blyk dat hy gewapen is?... Geniet nou die slothoofstuk van ELDRIDGE JASON se Boef. ‘JY GAAN nie ’n sent uit my kry nie,” sê Bennie en vat ’n sluk van sy koffie.Boef staar na die man voor hom. Hy weet nie wat sy ma in hierdie verwaande jong gesien het nie, dink hy met afkeer.Bennie se ore skiet Mr. Spock van Star Trek ’n kaart, sy lippe is te dik vir ’n daalder, en daar is ’n sluwe kyk in sy oë wat selfs ’n skelm ongemaklik laat voel.“Wel, dankie vir die brekfis dan,” sê Boef en stoot sy stoel agteruit.“Dan gaan ek maar huis toe en los jou en jou gun hier.”Daar is ’n trek van verbasing in Bennie se oë.“Ek ken jou soort,” sê Bennie. “Wat beplan jy om te doen?”Boef trek sy skouers op. “En ek ken ook jóú soort, liewe pa van my.“Mense wat nie wil hoor en nie ore het nie, moet maar voel. Dis mos maar nou hoe die lewe werk.“Jou ding moet pyn.”“Watter ding?” vra Bennie. “En sit tog weer. Ons is duidelik nog nie klaar gepraat nie.” Koerante Bennie gaan sit en doen groot moeite om nie te smile nie.Mense soos Bennie moet net van tyd tot tyd remind word dat hulle, nes almal anders, nie ice-cream k*k nie.“Ek bel môreoggend die koerante,” sê Boef toe hy weer gaan sit.“Die local een en daai tabloid in die Kaap.“Imagine net hoe ’n gawe tyd gaan die koerantmense hê met hierdie nuus: Skatryk getroude wit man maak bruin goose met die lyf en ontken dan sy kind.“Hof toe kan jy my nie sleep nie, want dan sal ons ’n paternity test moet doen.“Ek hoop net nie hierdie test reveal my genes is net so verwaand soos joune nie.”“Wat wil jy hê?” vra Bennie.“Dink mooi voordat jy jou offer op die tafel sit, want ek gaan my nie vir altyd laat melk nie.”Boef vryf sy hande ingenome teen mekaar.“?’n Miljoen,” sê hy baie seker van sy saak.Daar is ’n trek van verligting op Bennie se gesig te bespeur.“?’n Miljoen vir elke jaar wat my ma my alleen moes grootmaak.”Bennie verstik byna in sy selfvoldaanheid.Hy sukkel baie hard om sy pose te hou.“En hoe oud is jy nou?” vra hy ná ’n ruk.“Veertien,” sê Boef en knipoog vir hom.“So jy, klein kansvatter-k*k, jy soek R14 miljoen?”“Jy kan darem so ’n bietjie somme doen,” sê Boef, min gespin met Bennie se woorde.“Ek het jou gisteraand op my oupa se selfoon ge-google. Jy is onder geld, jy.“So, moenie kom pretend asof daai bedrag ’n duik in jou bankbalans gaan maak nie.“Jy is mos die een wat vissermanne se huise spotgoedkoop aankoop, en dan teen ’n moewiese wins verkoop.“Google sê jy is een van die rykste mense in die Wes-Kaap.”“Google se gat,” sis Bennie. “En jou gat ook. Die ekonomie is in sy moer. Nommer Een f*k dit nog meer op, so ek het nie daai geld nie. So, dis R3 miljoen, take it or leave it.” “R5 miljoen,” sê Boef. “Ek moet skool klaarmaak en nog verder gaan studeer ook.”Bennie gee ’n lelike lag. “Boetman, die dinge wat jy nog in die lewe moet leer, het ek lankal van vergeet.“Mense soos jy?... julle kom nêrens in die lewe nie.”“Daai is ’n goeie joke daai,” sê Boef.“Glo jy maar dit. Maar ek dink R5 miljoen is net fair vir die pyn en lyding wat jy in my en my oupa en ouma se lewe veroorsaak het. Fair is fair.”“En hoe wil ’n bogsnuiter soos jy nogal die geld hê?”Bennie spoeg die woorde uit. Boef begin wonder of Bennie en sy spoegbek nie dalk die oplossing vir die Wes-Kaap en sy waterkopseer is nie.Hierdie keer stoot hy sy stoel beslis agteruit en staan op.“Wees vir ’n slag ’n man en kom sien my oupa-hulle vanaand.“Húlle gaan die mense wees wat die geldsake gaan bestuur. Ek is mos maar net ’n kind. Of hoe?”“Jy is vol k*k,” sê Bennie.“Oh well,” sê Boef en lag. “Hoe gaan daai gesegde nou weer? Aardjie na sy k*k vaartjie?”Toe loop hy. Sonder omkyk, want hy wil nie verder dink aan die loser wat hy agterlaat nie.En hy stap na sy nuwe huis toe. In Kompasstraat. Daar waar an’ Lenie, sy ouma, seker weer besig is om mossels te kook.Hierdie plek lyk asof dit elke dag Sondagagtermiddag is, dink Bennie.Maar dis seker baie, baie beter as om nou in die Kaap vir ’n brood se geld te ­skarrel.By die huis gekom, tref hy an’ Lenie inderdaad in die kombuis aan.Maar dis nie die geure van mossels wat hom tref nie.“Wat ruik ek?” vra hy nuuskierig.An’ Lenie draai na hom. “Dis die arm man se goud,” sê sy. Uitdrukking En toe Boef confused na haar staar, gaan sy voort: “Kreef. Ek is besig om vir ons ’n kreefkerrie te maak.”“Is dit dan nog kreefseisoen?” vra Boef verbaas.An’ Lenie lag. Dis die eerste keer dat Boef haar so vrolik laat lag.“Wanneer gaan die kreefseisoen dan ooit hier toe?” sê sy.Boef stap kopskuddend uit na die stoep waar hy Vader Januarie aantref. “Ek hoef seker nie meer Vader te sê nie, nè?” vra hy.Daar is ’n goedige uitdrukking op sy oupa se gesig.Dié mense kan nice lyk as hulle net wil probeer, dink Boef.“Alles reg afgeloop?” vra oupa Januarie en tuur oor die see uit.“Ons kry vanaand ’n gas,” sê Boef.“Iemand wat vir ons ’n klomp geld gaan bring.”Oupa Januarie knik goedkeurend.“So, jy kon daarin slaag om tot daardie stuk concrete van ’n mens deur te dring?”Boef lag. “Dit was nie maklik nie, maar hy het nie juis ’n choice gehad nie.”“En jy?” vra oupa Januarie en draai hom na Boef.“Jy het ook ’n keuse, jy weet. Wil jy nog by ons bly?”Boef grinnik. “Hierdie Boef is hier om te bly,” sê hy.En daar kom kleef ’n blyheid aan hom wat hy nog nooit vante­vore in sy lewe ervaar het nie. Slot