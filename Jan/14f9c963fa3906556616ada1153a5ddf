DIE Oscar-wenner Lupita Nyong’o werk aan ’n prentjie-boek. Page Six berig Simon & Schuster Books for Young Read­ers het in die week aangekondig Lupita se Sulwe sal in Januarie 2019 uitgereik word. Volgens die uitgewer sal die Keniaanse aktrise se eerste boek gaan oor “colourism” – die gunstige behandeling wat mense met ligter velle kry. Sulwe is ’n vyfjarige meisie van Kenia wat met haar donker vel moet vrede maak. Die boek se illustreerder moet nog gekontrakteer word. Die aktrise sê in ’n verklaring dat sy inspirasie gekry het van haar “eie ervaring van geterg word oor haar vel”. Lupita het ’n Oscar gewen vir haar rol in Twelve Years a Slave. Sy act ook in Black Panther.