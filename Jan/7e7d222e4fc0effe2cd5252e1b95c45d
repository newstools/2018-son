Danie de Lange via e-pos: Almal vra seker al wat Jesus Christus sal doen as hy terugkom. Hier is só baie Jehovasgetuies wat aan jou deur kom klop en mense wat in die straat vir jou liedjies sing. Maar waar is hulle in die politiek?  Met die nuwe tegnologie is dit só maklik om by elke kroeg en drankwinkel te kontroleer hoeveel mense drink en vir hulle te sê hul maandelikse drank is opgedrink.  Dis duidelik die regering wil hê drinkers moet baie drink, want die geld is goed vir die regering.  As jy ’n alkoholis is, moet dit dan sommer ook “opgetel” word en toegang tot ’n kroeg of drankwinkel moet dan verbied word.  Maar nee, vuurwapenlisensies is belangrik. Dít is terwyl meer mense weens dwelm- en alkoholmisbruik sterf – as gevolg van die uitwerking wat dit op omstandighede het.  Sien, die motto is mos ons help net as jy gehelp wil word, maar wie stel die versoeking? Ons land het nou rommelstatus, maar almal wat vir die regering werk, ry grandkarre. Eskom wil ’n grootbaas R30 miljoen betaal ná vyf jaar se werk, terwyl die man in die straat nie eens met sy salaris as till-slaner vir hom ’n Hop-huis kan bou nie. Dan is daar die volgende staatsgeheim: Erwe word uitgedeel vir mense wat hulle dink dit verdien omdat hulle hulself bewys het. So, ál die werkloses het dan seker nie hulself bewys nie? As dit volgens julle korrek is, maak julle na my mening ’n moerse fout. Daar is wat my betref anyway geen lewe vir die mense nie, aangesien die land nou rommelstatus het. Dit gaan nie oor daar is vir jou werk nie, dis meer soos gaan kry gou die broodkrummels, want ek moet ’n huis afbetaal of ek het skuld of ek is besig om my huisie by die see te bou – wat ek so een keer ’n jaar gebruik. Almal wil jou motiveer, maar die realiteit is anders. Lees gerus die boek Who Moved My Cheese? Die land se mense verdien krummels, terwyl daar ’n moerse gemors in die agterplaas is wat Zuma en Cyril nie gaan opruim as hulle nie realisties begin dink nie. Toe ek ’n till manager was, het iemand vir my gesê my salaris is nie realisties nie. Ek het ook nie ekstra as manager verdien nie. Hou so aan! Tans wen julle en julle ry elke drie maande ’n nuwe kar wat sommer teen belasting afgeskryf word. Dis mos elkeen vir homself.