’N ERNSTIGE binnegeveg tussen twee faksies in die DA oor die onsekere toekoms van die Kaapse burgemeester, Patricia de Lille, heers glo. Gister het die rumour steeds nie gaan lê dat die DA beplan om ’n nuwe premier aan te stel nie. Maar om só te maak moet die DA-leier, Bonginkosi Madikizela, eers as mayor aangestel word. Die voorsitter van die DA se uitvoerende raad, James Selfe, sê in ’n nuusverklaring hy is teleurgesteld dat DA-lede hul opinies in die openbaar uitspreek en doen ’n beroep dat hulle ophou om so op te tree. Die voorsitter van die DA-koukus in die Stad Kaapstad, Grant Twigg, het ’n verklaring uitgereik waarin hy sê dié komitee sal by die DA aanbeveel dat De Lille ge-fire word. Twigg het gesê: “Patricia de Lille het die vertroue van die metro-komitee – die relevante politieke struktuur – verloor.” De Lille ontken die aantygings en kap terug dit is duidelik dat Twigg desperaat is om van haar ontslae te raak. Volgens haar het die DA-koukus in die Stad nie vergader nie en dus is die menings in Twigg se statement nie dié struktuur s’n nie. De Lille meen: “Dít is ’n blatante verontagsaming van ’n proses binne die DA in die haas om ontslae te raak van my, en Bonginkosi Madikizela as die volgende uitvoerende burgemeester aan te stel. “Dit illustreer my vorige mening dat dié aanvalle op my gaan oor mag en posisies.” Die ACDP-leier in die Stadsraad, Grant Haskin, sê dit sal onregverdig wees om De Lille af te dank sonder dat sy volgens prosedure aangekla en skuldig bevind is. Volgens Selfe vergader die DA se uitvoerende raad Sondag om die beweringe teen De Lille te bespreek voordat ’n besluit geneem sal word. 