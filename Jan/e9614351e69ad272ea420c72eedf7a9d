AMANDA Black is maar bly sy het Idols nie gewen nie, want haar musiekloopbaan floreer nou. Die 24-jarige sangeres is in 2015 uit die top-16 van hierdie gewilde sangkompetisie geskakel. Sy is egter steeds dankbaar vir die platform wat die kompetisie haar gegee het. “Ek het alles daarvoor gedoen en dit lyk nie asof dit genoeg was nie. “Met dit gesê, is ek dankbaar vir die geleentheid wat die show my gebied het,” sê sy aan Move! Toe sy uitgeskakel is, was sy teleurgesteld, maar dit was nie die einde van haar loopbaan nie. “As ek Idols moes gewen het, sou ek nie gewees het waar ek vandag is nie. “Dit was ’n bedekte seën om nie die kompetisie te wen nie.  “Werklik, as jy kyk na van die Idols-wenners – hulle is ver weg van die peak van hul loopbaan en ander het ge-fade.” – Channel24