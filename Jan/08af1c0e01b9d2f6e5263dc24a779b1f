DIE gattas het na bewering sy kliënte se biere en ciders uit sy vrieskas gevat. Díé wedding planner glo vas die dop is toe gebruik vir ’n Nuwejaarspartytjie. Só beweer ’n verbitterde Lionel Christopher (53) van Epping Forest in Elsiesrivier. Hy is die eienaar van ’n spysenieringsmaatskappy. Hy het ’n troue vir 30 Desember 2017 beplan en volgens hom het die couple hom gevra om hul alkohol vir die after-party koud te hou. Maar Christopher en die couple se plan het vieslik skeefgeloop toe die polisie glo hul feestyd-inkopies by sy huis kom doen het. Christopher vertel verontwaardig: “Die Vrydag voor die troue het ek besluit om winkels toe te gaan om die laaste shopping te doen. “Toe kry ek ’n phone call dat my ma, wat 74 jaar oud is, opgesluit is en dat die boere my kliënt se drank gevat het. “Ek vermoed dis die jaloerse mense in die pad wat hulle gebel het, maar hulle vergeet dat hulle eintlik onwettig smokkel.” Christopher se suster, ­Hilary Makoloi (44), was tydens die soektog by die huis en sê een polisieman het geen respek vir hulle gehad het nie. “Hulle het nie eens ’n search warrant gehad nie. “Die een het nog vir my man gesê om sy f*kk*n entjie vrek te maak.  “Toe wys ek hulle dat ek nog een aansteek, want dis my huis!”  Christopher sê toe hy by die huis kom, was sy bejaarde mammie reeds weg saam met die polisie, sowel as die 15 kiste Black Label en Castle en die nege kiste ­Brutal Fruit. Sy ma is dieselfde dag op ’n waarskuwing vrygelaat en moes toe Woensdag in die hof verskyn.  “Ek verstaan nie. Toe ons by die hof kom, het hulle gesê dat daar nie so ’n saak is nie en toe ons by die polisiestasie kom, is gesê dat die docket by die hof is. “Ek vermoed die docket is missing, want hulle het die drank uitgedrink!”  Volgens Johannes is sy hele vakansie bederf. Hy sê: “Ek kan nie eens die kinders na die beach toe vat nie en ek het hulle belowe. “My sakke is leeg. Ek is broke, want ek moes my eie geld gebruik om die couple se alkohol weer te koop.” Hy het bevestig dat sy mammie wel by hul huis gesmokkel het, maar het dit al vyf jaar gelede gelos omdat sy deesdae ’n kerkvrou is. “Daai tyd het ons nie geld gehad nie. Ons het vir 30 jaar uit die huis gesmokkel, maar nie meer nie. “Almal was buite om die action dop te hou. My ma is ’n kerkvrou. Nou is haar naam deur die modder gesleep.”  Kapt. FC van Wyk, ’n polisiewoordvoerder, het bevestig dat ’n saak van onwettige drankverspreiding teen Christopher se ma geopen is en sê die ondersoekbeampte sal opvolg waarom die saak nie op die hofrol was nie. 