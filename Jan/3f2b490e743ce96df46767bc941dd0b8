MÔRE is die langverwagte dag waarvoor matrieks al die hele vakansie hul naels opeet, hier. Matrieks kan môre 11:00 hul uitslae by hul skole gaan afhaal. Paddy Attwell, ’n WKOD-woordvoerder, het gesê kandidate sal juis die uitslae ’n uur vroeër kan kry omdat dit op ’n Vrydag is. “Die onderwysdepartement het dit so gereël om dit vir Moslem-kandidate makliker te maak om daarna steeds hul Vrydag-gebede by te woon.” Afgelê Umalusi, die nasionale liggaam wat verantwoordelik is vir die goedkeuring van die uitslae, het reeds op 29 Desember die uitslae se datum aangekondig. “Die WKOD is besig om voor te berei om individuele uitslae Vrydag by skole vry te stel.” Intussen het matrieks wat eksamens by onafhanklike skole afgelê het, reeds hul uitslae gekry. Geskryf Anne Oberholzer, uitvoerende hoof van die onafhanklike eksamenraad, het gesê: “Die 2017-slaagsyfer (vir onafhanklike skole) is 98,76% in vergelyking met laas jaar se slaagsyfer van 98,67%.” Oberholzer sê 11 464 voltydse en 666 deeltydse kandidate van 212 eksamensentrums oor die land heen het hul eksamens in Oktober en November 2017 by onafhanklike skole geskryf.  In die Wes-Kaap is daar 17 onafhanklike skole en 1 049 onafhanklike leerders. Oberholzer sê die kandidate het baie goed gevaar.