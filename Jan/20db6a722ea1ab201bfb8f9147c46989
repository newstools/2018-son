JAMES Franco het die onlangse beskuldigings van seksuele misconduct teen hom in die Late Show geopper. Nbcnews.com berig die ster is deur sommige sosialemedia-gebruikers gekritiseer omdat hy by die Golden Globes ’n Time’s Up pin gedra het uit solidariteit met die beweging teen seksuele teistering. Die aktrise Violet Paley en die filmmaker Sarah Tither-Kaplan het James egter van seksuele wangedrag op Twitter beskuldig. Toe die aanbieder Stephen Colbert James hieroor vra, was sy antwoord: “Die dinge wat ek op Twitter gehoor het, is nie akkuraat nie, maar ek ondersteun geheel en al mense wat uitkom.” Stephen het James (39) ook gevra oor wat hy dink oor rekonsiliasie tussen twee mense met verskillende sienswyses. James sê: “As daar restitusie gemaak moet word, sal ek dit doen. As ek iets verkeerd gedoen het, sal ek dit regmaak. Ek móét.”