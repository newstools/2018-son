HULLE is ná 12 jaar van skoolop­leiding nou officially unemployed. Die matrieks van 2017 in Mitchells Plain het Vrydag hul uitslae gekry, en vir die meeste was dit goeie nuus. By die Hoërskool Spine Road is daar ’n 100%-slaagsyfer. Die skool se voorslag-prinsipaal, Riyaadh Najaar, sê hy is trots op die matrieks en noem dat hulle ook ’n 100%-slaagsyfer in wiskunde het. Najaar, wat aan die einde van 2018 gaan aftree as die skool se prinsipaal, grap dat die studente hom geforseer het om af te tree. Hy sê: “Ek het ’n weddenskap met die matrieks gemaak. As almal slaag, gaan ek aftree.  “Nou moet ek my kant bring.” Die prinsipaal vertel hy het die uitslagdag met senuagtigheid afgewag. Die skool spog ook met die top-matrikulant in Engels in die distrik. Tarren, van die Hoërskool Rocklands, vertel dat sy gr. 11 gedruip het, maar sê haar suster was haar grootste ondersteuner. “Sy het my gedruk om aan te gaan en om nie op te gee nie. Sy het my hoop gegee om beter te doen en te slaag.” Son wens al die matrieks ’n voorspoedige toekoms toe. En aan dié wat dit nie dié keer gemaak het nie: Onthou, dis nie die einde nie – almal kry ’n tweede kans.