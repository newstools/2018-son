OPRAH Winfrey se speech by die Golden Globes het haar sommer ryker gemaak. New York Post berig Oprah, wat in Oktober 2015 as Weight Watchers se pitchwoman aangewys is, het dié maatskappy se aandele met tot 13,6% laat styg. Dit is ook omdat daar ná die speech bespiegel is dat die mediamagnaat haar as president verkiesbaar gaan stel. “Sy word beskou as ’n celebrity vir goeie dinge, nie gierigheid nie. Sy laat mense dink hulle wil gaan waar ook al sy gaan,” sê Marian Salzman, CEO van Havas PR. “Haar halo is skoon en breed genoeg om mense enige plek te neem. Plus, sy het legitimiteit as ’n dieter.” Oprah (63) het ’n 10%-eienaar geword toe sy as Weight Watchers se “openbare gesig” geteken het. Sy het meer as 600% op dié belegging teruggekry. Maandag alleen het die styging in Weight Watchers se aandele die waarde van Oprah se belang met byna R495 miljoen laat styg.