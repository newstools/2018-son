DIT lyk asof John Legend in 2018 nie meer net deur vroue omring gaan wees nie. Eonline.com berig die sanger en sy vrou, Chrissy Teigen, verwag ’n seuntjie. Hy sal hom by sy ousus, ­Luna, aansluit. Die model het ’n foto van haar en haar baba-boep op Instagram gelaai met die onderskrif: “Mamma en haar babaseuntjie.” Die egpaar was die naweek by die Grammy-toekennings, maar is nie te laat huis toe nie, want Chrissy moes gaan rus.