KATLEGO Maboe gaan ’n daddy raak. Die Expresso-aanbieder en sy ewe stylvolle meisie, Mo­nique Muller, was onder die mense wat die af­gelope naweek die gesogte L’Ormarins Queen’s Plate bygewoon het. En kyk net: Op die foto wat Son se fotograaf geneem het, kan ’n mens reeds die stralende Monique se bababoepie sien. Hul seun word na verwagting in Junie gebore. Katlego het die nuus gister amptelik op sy Instagram-blad gemaak. Hy het geskryf: “#TheKatsOutTheBag Ons is opgewonde om aan te kondig daar gaan ’n toevoeging tot ons gesin wees. Dankie aan almal wat ons sterkte toe­gewens het en steeds bid dat ons prins veilig aankom.”