MAMRE. – ’n Ma braak gal oor haar klong vieslik met sambokke gefoeter is. Nog erger is dat die ma beweer dis die cops se handewerk. Janine Jordaan en haar gewonde klong, Fredwin Solomons (23), beweer dat die cops erger as gangsters te kere gegaan het. “Ek is Saterdagoggend so geslaan. Dit was ’n afdiens cop wat gesê het ek het twee van sy pit bull-hondjies gesteel. “Die cops wou nie na my luister nie en het nog ’n verdagte saamgevat. “Die cops, een van hulle in privaat klere, en die eienaar van die puppies het eers ’n draai by sy huis gery en ’n sambok gaan haal. Beurte “Toe ry hulle met ons na ’n verlate plek in die nywerheidsgebied. Die twee het behoorlik hul lippe vir ons afgelek en ons moes op ons knieë sit terwyl die houe op ons reën.” Hy noem dat hul hande agter hul rug vasgebind is. “Die twee het beurte met die sambok gemaak. Toe vat die cop in uniform ’n paal en begin slaan.” Solomons, wat nou ’n diep gash in sy kop het, sê hulle wou niks hoor van verduidelik nie. Later het hy sy bewussyn verloor en is net daar gelos. Solomons erken dat hy geen engeltjie is nie, maar sê hy het nie daai puppies gesteel nie. Hy is bereid om sy onskuld in die hof te bewys. Jordaan sê: “My klong is stout, maar dit gee nie cops die reg om soos barbare aan te gaan nie. “Hoekom het hulle hom nie gaan toesluit nie?” Solomons-hulle het ’n saak van aanranding aanhangig gemaak. ’n Polisiewoordvoerder, sers. Noloyiso Rwexana, het die voorval bevestig en sê ’n aanrandingsaak word deur onafhanklike polisie­ondersoekdirektoraat opgevolg.