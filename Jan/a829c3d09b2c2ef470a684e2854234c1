MAISIE Williams het ’n klein bietjie detail gegee oor haar Game of Thrones-medester en BFF, Sophie Turner, se troue met Joe Jonas. In ’n onderhoud met Radio Times is sy gevra of sy probeer om ’n posisie as brides­maid van haar TV-suster te kry. “O, ek het dit reeds,” het Maisie geantwoord. “Ja, dis baie, baie opwindend. Dis soort van bisar.” Dié 20-jarige wat die rol van Arya Stark, die suster van Sophie se karakter, Sansa Stark, vertolk, het ook gesê Sophie het nog nie begin met die beplanning van haar troue nie. “Ons wag totdat die seisoen klaar is voordat ons daarmee begin. “Maar ek dink sy laat reeds haar klein hartjie dwaal en droom.”