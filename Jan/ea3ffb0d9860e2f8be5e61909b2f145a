DAAR gaan meer woman power in Big Little Lies wees. Meryl Streep gaan haar by die tweede reeks van die drama met Nicole Kidman en Reese Witherspoon aansluit. HBO het bekend gemaak Meryl sal die rol vertolk van Mary Louise Wright, die skoonma van Nicole se karakter, Ce­leste. Mary Louise soek antwoorde ná die gewelddadige dood van haar seun, Perry (Alexander Skarsgard). Nicole en Reese is ook die producers van die reeks, wat die Golden Globe- en Screen Actors Guild-toekennings vir die beste reeks gewen het.Nicole, Alexander en Laura Dern het ook al verskeie toekennings vir hul rolle gekry. Meryl (68), die mees benoemde filmster in Oscar-geskiedenis, het haar 21ste benoeming vir haar rol in die koerantdrama The Post gekry. – AP