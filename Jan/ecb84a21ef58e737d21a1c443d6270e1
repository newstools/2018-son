BRUNO Mars was die groot wenner by vanjaar se Grammys. Page Six berig die sanger het met 24K Magic die beeldjie vir die album én record van die jaar gewen. “That’s What I Like” het hom die prys besorg vir die liedjie van die jaar, beste R&B-liedjie én beste R&B performance. 24K Magic was ook bobaas in die kategorie best engineered album (non-classical). Kendrick Lamar het ook goed gevaar. “Humble” is bekroon in die afdeling vir beste musiekvideo, beste rap song en beste rap performance. “Loyalty”, sy duet met Rihanna, is gekies as die beste rap/sung perform­ance. Kendrick het Riri ’n shout-out gegee toe hy die prys kry. “Dit behoort eintlik aan haar.” Riri het geantwoord: “Ek voel geëerd. Geluk, jy verdien dit, man.” Toe Kendrick ook die prys wen vir beste rap­album, het hy oor sy voorgangers – onder wie Jay-Z, wat ook benoem is – gesê: “Dit het my die ware definisie van ’n kuns­tenaar gewys ... Dis nie oor die accolades, karre en klere nie; dis oor die volgende generasie. Jay-Z, Nas en Puff het my deur hul lirieke die game van naby en ver gewys.”