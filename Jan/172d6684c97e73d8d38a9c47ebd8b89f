CHRISSY Teigen se ma, Vilailuck, woon by Chrissy en haar man, John Legend – sonder Chrissy se pa, Ron, met wie sy nog getroud is. Mail Online berig Vilailuck woon in by Chrissy, John en klein Luna. Maar hoe pas Ron dan in dié prentjie? “So, my ma woon by ons in,” het sy dié week in Wes-Hollywood gesê. Maar almal wil altyd weet oor haar pa. Ron bly net tien minute van hulle af en is ’n gereelde besoeker. Chrissy verduidelik: “Hy kom maak elke dag ’n draai en hulle is getroud. Dit werk net vir hulle. Dis ’n goeie gesinslewe. Ons is almal baie close, ’n baie hegte gesin.” Ron het geen planne om by hulle in te trek nie.