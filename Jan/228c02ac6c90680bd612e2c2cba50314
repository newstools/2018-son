PRES. Jacob Zuma sal sy pos verlaat wanneer die ANC glo hy moet, maar hy soek gerusstelling oor wie sy regsake sal finansier, sê vertrouelinge wat hom onlangs gesien het. Die vertroueling sê: “Sy grootste nagmerries is regskwessies en -koste.” ’n Span van die ANC se nasionale uitvoerende komitee is aangestel om Zuma se uittog te oorsien nadat ’n poging Vrydag gefaal het om ’n mosie van wantroue in Zuma in te stel. David Masondo het die mosie geopper. Bheki Cele het dit gesekondeer. Die ANC het daaroor ooreengekom dat Zuma toegelaat moet word om stil-stil te verkas. – HuffPost