DIE SAUK-raad het bepaal die uitsaaier het sy eie beleid verbreek toe hy ’n betaalde onderhoud gevoer het met Bathabile Dlamini, minister van maatskaplike ontwikkeling. Hy sal haar geld nie aanvaar nie. Die raad sê in ’n verklaring sy nuus- en redaksionele komitee was byeen om die betaling van R149 000 te bespreek wat nog nie van Dlamini se departement ontvang is nie. Dit was vir die interview wat op 7 en 8 Desember in Real Talk with Anele uitgesaai is. Die raad het besluit die “SAUK het nie voldoen aan sy eie redaksionele beleid oor programborge nie. Daarvolgens moet die borg se verbintenis voor en ná die program duidelik gestel word. Hier is dit nie gedoen nie.” – News24