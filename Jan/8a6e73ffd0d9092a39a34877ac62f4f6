GESINSTYD is tyd vir pret. Gehaltetyd saam met ma en pa skakel stres uit en is baie belangrik om kinders te help ontspan, sê die kenner Nikki Bush. Daar is talle vermaaklike speletjies wat vir die hele gesin geskik is. Dit sluit krieket, sokker en hopscotch in. Bush sê: “Interaksie tussen ’n ouer en kind het ’n kalmerende uitwerking en verminder albei se stres. “Om as gesin ’n band te smee wat ook dien as ’n manier om kinders te ondersteun, beteken hulle voel veilig en word daaraan herinner dat ma en pa met elke stap vir hulle daar is.” Speel-speel beter: Omdat speel ’n universele taal is, sê Bush julle kan “jul sillies weg speel”. Speel verminder stres en help dus om kinders te laat kalmeer. Sy beveel board games en boublokkies aan, maar ook aktiwiteite soos fiets- en scooter-ry. Bush sê ouers moet alle soorte speletjies en speelgoed uithaal en kinders hul hart laat uit speel. Dit doen wonders vir hulle. Aflaai deal: As ’n kind by een ouer angstiger as by die ander een is, ruil uit wie die kind rondry. Bush beveel aan dat ouers buigsaam en aanpasbaar in hul rolle moet wees.