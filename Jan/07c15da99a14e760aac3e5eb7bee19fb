CAPE Town City se skielike geploeter en gesukkel om sy hoë peil te handhaaf, is straks net simptome van ’n erger kwaal – ’n kwaal wat werklikwaar diegene agter die skerms aangetas het. Dis duidelik soos daglig dat City se baas, John Comitis, en sy afrigter, Benni McCarthy, nie om dieselfde vuur sit oor besluite nie en dat hulle nie in sync is nie. Dit kan afgelei word van die getal spelers wat rondskuif en van ander wat met die klub verbind word. Die spelers wat Comitis aankoop, is ook nie dié wat McCarthy as versterkings verkies nie. Die vraag is egter hoe lank McCarthy dié situasie sal aanhou verduur. Son verneem dat Orlando Pirates sake fyn dophou. Dis omdat McCarthy en Pirates se grootbaas, Irvin Khoza, goeie pêlle is.