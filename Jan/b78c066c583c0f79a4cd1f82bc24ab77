ASHTON. – ’n Hewige donderstorm het die dorp Maandagmiddag skielik getref. Talle inwoners se huise is oorstroom en van hulle het skade gely. ’n Inwoner, Petrus Roux, vertel hy het benoud geword toe ’n groot, donker donderwolk oor die dorp hang. Roux sê: “Ek het vir myself gesê wanneer daai wolk bars, kom hier groot skade...” Roux se sy woorde was skaars koud, toe breek die storm los. Dit was nie lank nie of die strate was onder water en die inwoners se huise is oorstroom. Verby Kinders het in die water baljaar terwyl die inwoners emmers water uit hul huise geskiet het. ’n Inwoner, Rina Maart, sê die storm was binne ’n uur verby. Maart sê: “Ek het verneem dat die storm nie omliggende dorpe getref het nie.” Gister het swaar, donker wolke weer oor die vallei gehang. Donderweer is voorspel vir die Breëriviervallei vir vandag en môre.