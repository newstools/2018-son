LADISMITH. – Blou.  So was die Krieza en Nuwejaar vir sommige merts van dorpe in Kannaland. Want sodra hulle ’n move ge-try het, het die manne in blou hul gat laat klap. Die openbare-orde-polisie-eenheid (Pops), in samewerking met die plaaslike drug squad van kapt. Henry Edwards en konst. Bennet “Die Verskriklike” de Wee, het die merts se twak nat­ gemaak en hul tik sout gemaak met heavy operations.  Tik ter waarde van duisende rande is gekonfiskeer. Mollie Pinocks van die drug-drukgroep Genoeg is Genoeg sê: “Ons het nie verniet ge-march teen die druglords nie. Ons is dankbaar vir die support van alle staatsinstellings. Die fight is aan.” AO Jannie Cedras, ’n polisiewoordvoerder, het gesê: “Ons het ons belofte van ’n blou Krismis nagekom. Stiller “Ons het opgetree teen merts, was sigbaarder en het projekte gedryf met kinders waar die voorkoming van misdaad beklemtoon is.  “Gevolglik was Kersfees en Nuwejaar baie stiller.” Die SAPD is egter bekommerd oor jongmense se gedrag tydens sy operasies en reken ’n groot opvoedingstaak lê nog voor.  Dawid Bothman, voorsitter van die Oudtshoorn-GPF, sê: “Ouers en onderwysers moet kinders leer dat die SAPD hul vriend is. En dat hulle die lede moet support.” Die polisie het meer as 60 persone toegesluit vir gesteelde goedere, dagga, tik, Mandrax en 7 500 F drank. Lt.kol. Jacobus Marthinus, die plaaslike stasiebevelvoerder, het sy lede geloof en die gemeenskap bedank.