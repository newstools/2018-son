HAAI, Sonlanders! Vandag plaas ons ’n lekker kortverhaal deur ons gesoute skrywer KEITH MEYER. Hy noem dit “Die Wegraper”. Geniet die storie! DIE geel-en-swart tent wat twee weke tevore op ’n oop stuk veld hier in die Koppe-woonbuurt in Knysna opgerig is, is aand ná aand stampvol. Dit is die tent van past. Willie Kay, ’n charismatiese predikant van die Nehemia-gemeente. Die tent trek van dorp tot dorp, maar die gemeente se hoofkantoor is in Kaapstad. Die musiek van die kerk is oorverdowend en kan myle ver gehoor word. Lieflike koortjies ... Die praise-and-worship team is aan die brand. Past. Kay is aan die brand. “Dis die laaste dae,” preek hy begeesterd. “Maak jou saak reg, anders is die hel jou voorland,” sê hy. “Maar eers gaan daar ‘die weg­raping’ wees. “Twee sal op die land werk en skielik sal daar net een wees. “Die ander een sal weggeraap en in die hemel opgeneem word,” preek hy. “Jou saak moet reg wees om weggeraap te word. “Moenie dat dit jou voorland is nie. Onthou: Dis net die chosen few wat weggeraap gaan word. “Dis ’n absolute voorreg om vooraf te sien hoe die hemel lyk,” preek hy. Die tentlopers is so oortuig van die wegraping dat almal al gereed voel om weggeraap te word. Een aand besoek Peter en Mary Lewis die tent. Dit is weer stampvol. Die wor­ship team is besig om die koortjies te lei. Minute later kook past. Kay weer. Mense loop in en uit omdat dit bedompig is in die tent. Die volgende oggend is die dorpie in rep en roer. Mary Lewis se klere is buite die tent aangetref, maar sy is missing. Die beste speurders maak geen vordering nie. Past. Kay claim dis die wegraping wat besig is om te gebeur. “Ek het mos gewaarsku: Die weg­raping is ’n reality! Nou wil julle dit kom criminalise ? Skaam julle!” preek die ou met die langneus- witpuntskoene. Peter glo sy vrou is weggeraap en raak sommer ’n apostel in past. Kay se kerk. Saans lei hy die diens voordat past. Kay begin preek. Die sweet tap hom af soos hy op en af draf. Tientalle mense dans saam met hom rondom die preekstoel. Die volgende oggend word nóg ’n hopie klere agter die tent opgetel. Weer dié van ’n vrou. Hierdie keer is dit die klere van Grace Wyers, ’n vroutjie wat haar twee aande tevore bekeer het. Weer claim past. Kay die weg­raping as die ware rede. Die speurders is raadop, want dit lyk asof geen misdaad vermoed word nie. Daar is net te veel mense saans by die tent; niemand kan enigiets sien nie. Past. Kay staan daarna onderhoude toe aan plaaslike en streekskoerante. Hy staan by die punt van die weg­raping. Hy waarsku selfs meer mense gaan weggeraap word. Soos hy gespreek het, so word daar toe nog minstens vyf mense weg­geraap. Glo almal op pad na Bo. Kol. Zeete Meyer roep nou die hulp in van ’n baasspeurder, kapt. Conor September. Dié begin met ’n deeglike ont­leding. Toe tref dit kapt. September. Hy wonder: Hoekom sal dit dan net vroue wees wat weggeraap word? En waarom word hul klere dan net in die omgewing van die tent aangetref?  Sal die wegraping dan nou net vir die vroue van die tentbediening wees? September vermom hom soos ’n vrou en begin saans die geel-en-swart tent besoek. Sy manne hou binne en buite ’n wakende ogie. Die spanning loop hoog, want kol. Meyer het kapt. September gewaarsku hy soek nie weer ’n “wegraping” nie. Meer nog: Hy soek binne ’n week die weg­geraapte vroue of hul liggame. Kapt. September ondervra past. Kay. Dié try die kaptein tot sy kerk bekeer. Uitgeslape soos September is, “bekeer” hy hom tot die kerk. Kapt. September besoek steeds die kerk, nou vermom as ’n vrou. Daardie nag gaan hy nie huis toe nie, want dit pla hom dat past. Kay, ’n nogal aantreklike prediker, nie ’n vrou het nie. Maar past. Kay oortuig hom hy is selibaat – hy weerhou hom soos ’n Rooms-Katolieke priester van vroue. Vroue is vir hom taboe; daarom is dit dan ook so dat die wegraping eers vir vroue bedoel was. So oortuigend is past. Kay dat selfs die geharde kapt. September begin twyfel. Toe word nóg ’n vrou se hopie klere ná ’n diens gekry. Weer claim die trotse past. Kay die wegraping as rede. Nou verskerp kapt. September sy ondersoek. Hy begin konsentreer op waar die vroulike slag­offers óf begrawe is óf aangehou word. Uit pure moedeloosheid gaan stap kapt. September en Tjitske, sy polisiehond, een middernag in die omgewing van die tent. Skielik begin Tjitske grom. Agter past. Kay se karavaan staan die lang trok waarin die tent vervoer word. September maak Tjitske stil en laat hom lê. Hy staan nader om die trok te ondersoek. Dis duidelik dit bestaan uit twee afskortings. By verdere ondersoek blyk dit duidelik die voorste gedeelte van die trok is vir verkoeling. Maar die deur wat toegang moet bied tot hierdie deel, is nêrens te sien nie. September gaan die agterste deel binne en vind die voorste deel se deur. Met groot moeite breek hy die deur oop. Wat op hom wag, het hy nog nooit in sy 30 jaar as speurder gesien nie. Dit walg hom en hy staan verstom. Dit lyk soos die verkoelingskas van ’n groot slagtery. Met hake en al waaraan skaapkarkasse in ’n slaghuis sou hang. Hierdie keer is dit egter die liggame van die vermiste vroue wat nakend aan hul hak­skene hang! Met die eerste oogopslag kan September sien almal van hulle is ge-rape ... in die sogenaamde weg-raping! Hy neem met sy selfoon foto’s en trek die deur weer toe. Nou nader hy versigtig die swart karavaan. Hy loer deur ’n skrefie van een van die vensters. Daar rus die einste past. Kay asof hy in die hiernamaals is. Kapt. September gaan die karavaan binne. Hy probeer past. Kay wakker maak, maar kry geen reaksie uit sy lewelose liggaam nie. Voor hom is ’n kissie met ’n kort briefie: “Dis net my liggaam ... My siel is weggeraap. “Net soos die liggame in die verkoelingstrok ... Hul siele is weggeraap.” Wat dink jy van hierdie storie? Enige voorstelle? SMS na 32369.