KWAGGA Smith en Rosko Specman is net twee van die  Springbok-sewesspelers wat ambisies het om vanjaar toetsrugby vir die Spring­bokke te speel Smith en Specman is albei tans lede van die Blitsbok-groep wat dié naweek in die sewestoernooi in Sydney in aksie gaan wees.Smith gaan hom ná dié toernooie in Australië en die vierde toernooi in die wêreldreeks in Hamilton in Nieu-Seeland weer by die Lions se Superrugbygroep aansluit. Smith was een van die groot uitblinkers in die Lions se Superrugby-veldtog laas jaar.Allister Coetzee, Springbok-afrigter, het egter dié vuurvreter-flank geïgnoreer.Smith is ook aan die einde van laas jaar as die speler van die wedstryd teen ’n sterbelaaide All Black-span op Twickenham aangewys. Hy het aan Son oor sy  doelwitte gesê: “Ja, ek wil uiteraard baie graag vir die Bokke speel.“Vir eers is ál my aandag op die Blitsbokke toegespits. Soos gewoonlik gaan ek 100% gee.”BenoemSpecman is nog ’n speler wat heel moontlik vanjaar vir hoër hoogtes bestem is. Hy is laas jaar as een van die wêreld-sewesspelers van die jaar benoem.  Specman sê: “Ons moet net seker maak ons hou by ons strukture.“In die verlede het ons gesien wanneer ons daarby hou, het dit ons sukses gebring.“My rol in die span is om seker te maak dat die manne langs my in goeie posisies is om punte aan te teken.“Ek moet dus die spasie vir hulle skep.“Ons strukture laat dit toe vir individue om uit te blink.” 