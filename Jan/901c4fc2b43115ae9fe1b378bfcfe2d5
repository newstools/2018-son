JO-ANN Strauss (36) is swanger met haar derde kind. Die voormalige Mej. Suid-Afrika het die nuus op haar Instagram bekend gemaak. “Ek is opgewonde om te kan sê dat ons ons familie in 2018 gaan uitbrei. “Dis hoekom my sosiale media die laaste paar weke so onaktief was. Ek was uit met uitmergelende morning sickness 24 uur per dag.  “Hopelik raak ek gou weer beter, maar ek is dankbaar vir die blessing om nog ’n klein engeltjie te hê.” Jo-Ann het toe nog ’n foto gelaai waarin sy haar uitrusting wys vir haar MC gig by BMW. Sy het gesê: “ ’n Derde swangerskap beteken die boep maak sy debuut baie vroeër as die eerste keer.”