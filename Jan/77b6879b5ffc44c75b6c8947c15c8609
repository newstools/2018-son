DIE Strand se brandweerstasie en munisipale store het in die feestyd gesteier ­onder ’n vlaag van inbrake. Verskeie gemeenskapsleiers in die Strand het dit veroordeel.  Van die mense met wie Son gepraat het, sê die diefstal by die brandweerstasie is barbaars en dit kon groot gevolge ingehou het as nood gedreig het en mense se lewe gered sou moes word. Richard Bosman, die uitvoerende direkteur vir veiligheid van die Stad Kaapstad, het die voorvalle bevestig.  Bosman het gesê verskeie voorvalle het oor Nuwejaar plaasgevind.  Batterye ’n Brandweerwa is beskadig en toerusting is gesteel.  In nog ’n voorval is privaat voertuie van die personeel en ’n voertuig van die Expanded Public Works Programme beskadig. Son verneem dat daar by die munisipale store langs die brandweerstasie ingebreek is. Verskeie voertuie se batterye is gesteel. Na verneem word, is die beskuldigdes van ’n nabygeleë plakkerskamp en aan die polisie bekend. Dis glo net ’n kwessie van tyd voordat arrestasies gemaak word.