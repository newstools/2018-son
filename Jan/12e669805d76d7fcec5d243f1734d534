TOYOTA Suid-Afrika sê hy het ’n kennisgewing uitgereik vir die her­roeping van meer as 700 000 voertuie. Die Japanse motorvervaardiger sê dis omdat die voorste lugsak-pompe ’n defek het en vervang moet word. Die risiko is dat vog daar kan indring en dit dan verswak. In ’n ongeluk kan dit bars en metaal­stukkies op die in­sittendes uitskiet. Toyota voeg by tot dusver was daar nog nie enige be­serings of sterfgevalle weens die defek nie. Altesaam 730 000 voertuie word glo deur die herroeping geraak, berig AFP. Sommige van die talle ­modelle wat geraak word, dateer so ver terug soos 2002, sê ’n Toyota-woordvoerder.