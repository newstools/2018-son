’N MEISIE (11) van Jeffreysbaai het Vrydag die jongste mens geword wat die afstand van 7,9 km tussen Robbeneiland en Big Bay in Blouberg, Kaapstad, kon swem. Abriella Bredell het die uitdaging op haarself geneem om R2 miljoen vir die Rooi Kruis-kinderhospitaal in te samel.  Nadat sy ’n paar weke vir die perfekte weerstoestande gewag het, kon sy Vrydag haar doelwit bereik. Sy swem al van tweejarige ouderdom af en oefen vyf keer per week. Sy sê haar grootste swem-doelwit was om hard te oefen en die Robbeneiland-kanaal saam met Brenton Williams, haar afrigter, af te lê. – News24