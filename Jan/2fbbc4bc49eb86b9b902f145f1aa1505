DIT was nie ’n Oscar-benoeming wat Taraji P. Henson laat besef het sy is ’n internasionale superster nie. Page Six berig dis Twitter wat die deal vir haar ge-seal het. “Dis nie toe ek vir ’n Oscar benoem is nie. Dis nie hoekom ek begin act het nie. “Vir my was dit toe sosiale media algemeen begin raak het,” sê die aktrise. Taraji wei uit: “Toe Twitter uitkom ... Ek het geweet ek was suksesvol in Amerika, maar ek is heeltyd deur die bedryf gesê: ‘Jy sal nie oorsee geld maak nie.’ ” Daar is die hele tyd aan Taraji gesê swart movies vaar nie goed oorsee nie. En toe sluit die Empire-ster in 2009 by Twitter aan. “En ek begin toe al die twiets van verskillende kontinente kry en ek was soos ‘Wag gou, julle sê vir my julle ken die movie in China?’ ” En dis tóé dat Taraji weet daar is vir haar gejok! Taraji het oor die 5.2 miljoen followers op Twitter. Die ster het ook ’n bietjie gepraat oor haar nuutste film, Proud Mary. Sy vertolk die rol van ’n hit ­woman. “Die film is so belangrik in ’n tyd waar vroue soos slagoffers voel weens mans of wie ook al. “Jy het vir  Proud Mary  wat sê ‘Vat jou mag terug!’, want in die film baklei sy teen al die mans en sy maak hulle almal dood.”  
