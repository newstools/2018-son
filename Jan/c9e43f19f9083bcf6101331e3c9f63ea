GIFT Sabondo is ’n liegbek wat ’n minderjarige meisie se armoede misbruik het om haar in ’n abusive verhouding te hou. Hy toon ook nie eens een greintjie jammerte dat hy ’n weerlose kind wreed vermoor het nie. Met dié woorde het regter Feziwe Renqe die moordenaar vir life tronk toe gestuur. Sabondo (31), ’n Zimbabwiër, is Maandag skuldig bevind aan die moord op Elda Jafta (15). Elda was 13 toe Sabondo haar begin seks het. Hy was toe 27. Hy het gesê die seks was met haar toestemming, want hulle was in ’n verhouding, al was sy minderjarig. Elda se lyk is op 31 Mei 2015 in ’n kombers toegedraai onder Sabondo se bed gevind in die plakkerskamp in Bredasdorp. Sy het snye, skaaf- en krapmerke en diepblou kneusmerke oor 45% van haar liggaam gehad. Sabondo het op nege klagte tereggestaan. Hy is skuldig bevind op twee klagte van statutêre verkragting, drie klagte van ontvoering en op aanklag van moord. Renqe het gesê niks in Sabondo se persoonlike omstandighede tel in sy guns nie. Hy is die pa van ’n minderjarige kind. Hy het op straat in Harare, Zimbabwe, grootgeword, waarna hy in Suid-Afrika kom werk het. Sabondo het gesê hy het aan talle mense werk gegee, want hy was ’n subkontrakteur vir ’n konstruksiemaatskappy. Renqe het gesê Sabondo het met ’n klomp liegstories hof toe gekom. “Hy het nie die hof in sy vertroue geneem nie en het geen berou getoon nie.” Die regter het bevind armoede en drank het ’n groot rol in die moord op Elda gespeel. Vir elke ontvoeringsaanklag het hy vier jaar gekry en vir elk van die statutêre verkragtingsaanklagte is hy tot vyf jaar gevonnis. Vir die moord op Elda mang hy lewenslank. Buite die hof het Elda se ma, Eva Lackay, trane van blydskap afgevee. “Ek is bly hy gaan sit. Dit sal nie my kind terugbring nie, maar geregtigheid het geskied.”