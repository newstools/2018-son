DIE Nelson Mandelabaai-munisipaliteit is vies oor gerugte dat sy kraanwater bydra tot van die uitbreking van die siekte listeriose in die metro. Mthubanzi Mniki, munisipale woordvoerder in die Metro, bevestig die ­kraanwater is heeltemal veilig om te drink. Mniki sê die munisipaliteit se drinkwaterbehandeling en -verspreiding voldoen aan die Suid-Afrikaanse Nasionale Standaarde (SANS 241:2005). Paniek “Dié instelling veroordeel die verspreiding van onakkurate en onverantwoordelike inligting oor hierdie ernstige probleem in die sosiale media. “Hierdie verkeerde inligting veroorsaak nie net paniek in die stad nie, dit plaas ook onnodige druk op die diens­leweringsoproepsentrum wat ons gebruik om onder meer waterlekkasies te hanteer.” Volgens Mniki versoek die gesondheidsdepartement inwoners van die Baai om gedurende dié tyd aan die strengs moontlike higiëniese leefstyl te voldoen. “Enige formele kommunikasie oor die siekte sal óf deur die provinsiale of nasionale departement van gesondheid gedoen word.”