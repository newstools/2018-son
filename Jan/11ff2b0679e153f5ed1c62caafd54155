DIE DA-koukus in die Stad Kaapstad het besluit om met ’n mosie van wantroue ontslae te raak van die mayor, Patricia de Lille – net sodat dit nie kan lyk asof die ANC haar uit haar pos laat verwyder het nie. Só meen die ANC-hoofsweep, Thandi Makasi, nadat dit aan die lig gekom het die DA-koukus het ’n mosie van wantroue teen De Lille ingestem.Dit kom nadat 84 DA-lede Woensdagaand in ’n DA-koukusvergadering vir die mosie gestem het. Nog 59 lede het daarteen gestem en 8 kon nie hul mind opmaak om te stem nie. Dié mosie is deur die DA-raadslid Mercia Kleinsmith versoek.Die mosie word nou vir goedkeuring na die DA se federale raad verwys. Daarna moet 116 raads­lede in ’n volle raadsvergadering dit steun.Makasi het gister aan Son gesê die ANC het sy eie beplande mosie van wantroue teen De Lille. Dié sou na verwagting Woensdag ingedien word en het niks met die DA-koukus se besluit te doen nie. Volgens Makasi is die DA-koukus se besluit op ’n mosie van wantroue teen De Lille niks anders as ’n poging om die party se beeld te red nie.Makasi het gesê: “Jy moet onthou, ons het al verlede jaar die speaker gevra om ’n mosie teen die mayor in te stel, maar dit is op ’n klein tegniese punt uitgegooi.“Maar nou word dieselfde mosie deur die DA-koukus aanvaar. Dit laat dit nou lyk asof hulle self die mayor uit haar pos laat verwyder en dat die ANC niks daarmee te doen gehad het noe.“Maar die DA-koukus se besluit moet nog eers deur die party se federale raad goedgekeur word. En soos ons weet, dinge verander baie gou in die politiek.” Bonginkosi Madikizela, die Wes-Kaapse DA-leier, het bevestig die DA-koukus se besluit sal vir goedkeuring na die federale raad verwys word.“Intussen is ons heeltemal daarop gefokus om Dag Zero te vermy,” sê hy. In nog ’n wending om De Lille se kop het die Kaapse hooggeregshof dié week gelas De Lille mag wel DA-koukusver­gaderings bywoon wanneer kwessies van stadsbestuur bespreek word.De Lille het die DA hof toe gesleep nadat sy verlede jaar belet is om partyver­gaderings by te woon.