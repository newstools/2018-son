’N HAWAISE vrou se enorme avokado is pas deur Guinness World Records amptelik as die swaarste ter wêreld erken. Pamela Wang het hierdie rekord vir die grootste avo laat spat nadat sy toe­vallig op die knewel van 5,37 kg afgekom het. Wang sê sy het die allesoortreffende groen vrug gevind toe sy op 26 November laas jaar in Kealakekua naby die Hoërskool Konawaena gestap het.  Sy het sommer dadelik geweet dié avo is baie spesiaal. – UPI