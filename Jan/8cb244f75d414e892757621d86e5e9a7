TRACEE Ellis Ross vereenselwig haar ten volle met haar seksualiteit. Dié aktrise sê haar ma, die beroemde sangeres Diana Ross, het iets daarmee te doen, berig glamour.com. En Tracee (45) verbeel haar ’n wêreld waarin alle vroue hulle ten volle vereen­selwig met hul seksualiteit. Dit het sy einde verlede jaar in ’n toespraak op Glamour se “Vroue van die Jaar”-spits­beraad gesê. “My ma is ’n sexy vrou. Dis deel van haar persona, en dis ’n wonderlike ding wat my nog nooit geïntimideer het nie.” Dít was haar antwoord op die tydskrif se vraag hoe sy grootgemaak is oor haar seksualiteit. Sy het verduidelik: “Vir my is die reaksie op die objectification van vroue en swart vroue in ons kultuur nie om my seksualiteit af te skakel nie, maar juis om my te vereenselwig daarmee.” Oor die toekoms sê Tracee: “Ek wil ’n bietjie tyd bestee daaraan om nuwe drome te droom. Dit voel asof ek aan ’n skattejag gaan deelneem.”