TIGER Woods keer vandag in die Amerikaanse PGA Tour terug na die interna­sionale gholfbaan. Hy sal op die Torrey Pines-gholfbaan buite San Diego afslaan in die eerste ronde van die Farmers In­surance Open. Patrick Reed en Charley Hoffman slaan saam met hom af. Dié 14-malige Major-kampioen het al 8 titels op dié baan ver­ower, insluitend die Amerikaanse Ope in 2008. Dit sal sy eerste Amerikaanse PGA Tour wees sedert hy verlede jaar in dieselfde toernooi nie die afsny­punt kon haal nie. Voor dié toernooi was hy 18 maande buite aksie. En ná dié toernooi het Woods weer las van sy rug gehad. Hy kon toe ’n toernooi in Doebai nie voltooi nie en was daarna tien maande buite aksie. Woods het in Desember in die Hero World Challenge in die Bahamas tot die spel teruggekeer. – Reuters