OLIVIA Munn het vir Anna Faris ’n boodskap gestuur om dit duidelik te stel sy gaan nie met Anna se eksman Chris Pratt uit nie. Page Six berig die aktrise het op haar Instagram die gerugte ontken dat sy en Chris ’n romantiese aandete gehad het. Luidens berigte het die aandete glo beef tussen Olivia en Anna veroorsaak. “Al het ek en Chris Pratt ge-date, verstaan sommige tabloids my en Anna Faris heeltemal verkeerd,” skryf Olivia. Sy voeg by: “Vroue respekteer mekaar meer en is liewer vir mekaar as wat sommige mense dink.” Die 37-jarige Olivia het ook screenshots gelaai van ’n SMS-gesprek tussen haar en Anna. “Die storie oor my en Chris wat date, het 0% waarheid aan. Ek is seker jy weet reeds dis nie waar nie, of gee selfs nie om nie,” skryf Olivia aan Anna. Anna het reply met: “Oh my god, dié plek is so f*kk*n mal. Jy is so sweet om vir my ’n boodskap te stuur. Ek is lief vir jou ...”