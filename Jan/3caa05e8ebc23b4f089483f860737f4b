JOHANNESBURG. – Dis nou vir pres. Jacob Zuma self om te besluit of hy uit sy eie gaan waai, en of hy op ’n “morsige” manier die pad gaan vat. Só het minstens vier lede van die ANC se nasionale uitvoerende komitee (NUK) gesê. ’n Voorstel in dié verband gaan na verwagting vandag in Oos-Londen op die nuwe NUK se eerste vergadering ingedien word. News24 berig ander politici met wie hy gepraat het, reken dit is nie die regte platform om aan Zuma te sê hy moet as president terugstaan nie. Zuma het glad nie aangedui dat hy gaan bedank nie. Hy vergader môre in Durban met pres. Uhuru Ke­nyatta van Kenia.