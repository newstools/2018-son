EISH! Moenie tussen akteurs of aktrises en hul geld kom nie – veral nie in Hollywood nie. AFP sê daar het omtrent ’n bom in La La Land gebars nadat dit uitgekom het Mark Wahlberg is sommer 1 500 keer meer betaal as Michelle Williams vir reshoots van tonele vir die nuwe fliek All the Money in the World. Ridley Scott moes groot dele van sy nuutste movie herskiet nadat Kevin Spacey se geraamtes uitgekom het en hy van die movie ge-fire is. Mark en Michelle is albei teruggeroep vir reshoots van ál hul scenes saam met Kevin se replacement, Christo­pher Plummer. Maar toe basuin USA Today dit uit dat Michelle ’n skamele $80 (sowat R1 000) per dag betaal is vir haar werk – so $1 000 (sowat R12 400) in totaal. Maar Mark het $1,5 miljoen (sowat R18,7 miljoen) inge-cash! Dié verskil het die sosiale media soos ’n bom getref. Die aktrise Jessica Chastain het omtrent afgegaan. So ook Amber Tamblyn, wat dit geheel en al afgekeur het. Dit was ook nie net aktrises wat gal gebraak het nie. Selfs die producer Judd Apatow het gesê dit is so messed-up, ’n mens kan dit amper nie glo nie. Kyk, ek is nie mal oor celebs nie, maar magtig, dít is werklik ’n gemors.