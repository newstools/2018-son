SAM Smith het nou ’n goeie body image. Eonline.com berig die sanger is op die voorblad van die tydskrif V se “Discovery”-uitgawe. Dis twee en ’n half jaar sedert die “Stay With Me”-sanger gewig afgeskud het. Twee jaar terug was Sam anders voor die kamera as nou. “Ek het bietjie obsessive geraak. Ek het konstant in die spieël gekyk, my middel geknyp en my elke dag geweeg,” sê hy oor toe hy nog oorgewig was. “Nou het ek op ’n plek gekom waar ek regtig van my stretch marks hou en ek geniet net my lyf.” Dit beteken nie Sam het geen issues meer nie. Hy voeg by: “Maar my body image gaan altyd ’n issue wees. “Ek moet myself konstant leer om na die regte soort films te kyk en om nie na sekere advertensies te kyk en te dink dis hoe my maag moet lyk nie.”