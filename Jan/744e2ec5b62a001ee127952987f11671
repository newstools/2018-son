MET Dag Zero wat ál nader kruip, is Kapenaars besig om vir ’n vale die winkels in te vaar en gebottelde water te koop. Winkelgroepe in die Kaap, insluitend supermarkte soos Pick n Pay, Shoprite en Woolworths, sê daar is ’n merkbare toename in hul verkope van gebottelde water. David North van Pick n Pay sê: “Die klante koop die laaste paar dae meer gebottelde water. Ons doen stappe om ons voorraad vanaf ons verskaffers te verhoog.” John Weaver, voorsitter van die Suid-Afrikaanse bottelwatervereniging (Sanbwa), het bevestig dat 5F-waterbottels binne ure in die Kaapse winkels uitverkoop is. Promosie Die toename in die aanvraag na gebottelde water het Pick n Pay en Woolworth genoop om die aantal waterbottels per klant te beperk. “Ons het klante gevra om hul aankope van gebottelde water tot 50F te beperk,” voeg North by. Woolworths, wat ’n promosie vir “buy 2, save R15” aan het, het ook ’n beperking geplaas op die aantal waterbottels wat klante kan koop. “Ons het ’n daaglikse limiet van 20 eenhede op 5F-bottels (100F) per klant ingestel. “Dit is gedoen om te verseker dat regverdige beskikbaarheid van die gebottelde water aan alle klante beskikbaar is,” verduidelik Chan Pillay, die hoof van Woolworths se langlewe-afdeling. – News24