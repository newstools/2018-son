ROBOT-STRIPPERS het Maandag ’n club in Las Vegas op horings geneem. Die blikbrein-danseresse was eintlik ’n gimmick vir ’n tech show.  Die staaldoedies het hul ding in die Sapphire Gentleman’s Club gedoen. Hulle het langs ’n paal gewriemel op die maat van 50 Cent en Pharrell se musiek. Dollar-note het op hulle gereën. Gelukkig lyk die robotte niks soos mense nie. Hul gesigte is CCTV-sekuriteitskameras en hulle is vol draadwerk. Hulle het wel stiletto’s gedra, so maybe was dit ’n turn-on! – cnbc.com