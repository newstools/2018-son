ZIMBABWE se voorste universiteit het die proefskrif van Grace Mugabe, voormalige first lady, nou gepubliseer. Sy het in 2014 op omstrede wyse daarmee ’n doktorsgraad verwerf. Haar proefskrif vorm nou die middelpunt van ’n ondersoek na bedrog. Grace se poging om haar 93-jarige man, pres. Robert Mugabe, op te volg, het laas jaar gelei tot ’n staatsgreep deur die weermag. Grace het haar “PhD” aan die Universiteit van Zimbabwe verwerf ná net ’n paar maande se studie. Dié graad vereis gewoonlik ’n paar jaar voltydse studie en navorsing. Ondersoekbeamptes kyk nou of sy gekroek het. – AFP