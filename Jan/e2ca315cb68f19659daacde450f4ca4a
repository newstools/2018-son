DIE metroraad het gister ’n besluit wat in November geneem is om onwettige besetters van grond in Wells Estate en Motherwell te verwyder, herroep. Die DA het teen gister se voorstel gestem. Hulle het aangevoer dat dit ’n onwettige besluit met groot koste-implikasies is. Die voorsteller van gister se mosie, die ANC se Rory Riordan, het aanbeveel dat die stadsbestuurder Johann Mettler munisipale grond identifiseer wat vir toekomstige gesubsidieerde behuising gebruik kan word. Hy het ook voorgestel dat die erwe vinnig beskikbaar gestel word aan inwoners van Wells Estate wat gedwing was om te skuif Riordan stel voor dat die erwe vergesel moet wees van wasgeriewe om die gemeenskap te bedien Volgens Riordan se voorstel moet gister se besluit binne drie maande by die komitee oor menslike nedersettings dien. Riordan het ook voorgestel dat verskeie partye na almal wat verwyder is van hul grond in Wells Estate in Motherwell gaan, en kyk hoe hulle vergoed kan word. Hy wil ook kyk of vergoeding op ’n wettige manier verkry kan word. Athol Trollip, burgemeester, Nqaba Banga, burgemeesterskomiteelid vir menslike nedersettings, Lance Grootboom, burgemeesterskomiteelid vir openbare gesondheid en Siyasanga Sijadu van Cope het aangedui dat hulle nie die “onwettige besluit” kan ondersteun nie weens die koste implikasies. Die EFF glo dat die DA nie die konteks van die mense wat van die grond verwyder is verstaan nie en eers as hulle die konteks van die mense verstaan, sal hulle besef hoekom die besluit wat hulle in November geneem het, herroep moes word. DIE metroraad het gister sy besluit van November herroep om onwettige besetters van grond in Wells Estate en Motherwell te verwyder. Die DA het teen die voorstel gestem. Die party het aangevoer dit is ’n onwettige besluit wat boonop groot koste-implikasies het. Die voorsteller van gister se mosie, die ANC se Rory Riordan, het aanbeveel dat die stadsbestuurder, Johann Mettler, munisipale grond identifiseer wat vir toekomstige gesubsidieerde behuising gebruik kan word. Hy het ook voorgestel dat die erwe vinnig beskikbaar gestel word aan inwoners van Wells Estate wat gedwing is om te skuif. Riordan stel voor dat water ook na dié erwe aangelê moet word om die gemeenskap te be­dien. Ná Riordan se voorstel moet gister se besluit binne drie maande by die komitee oor menslike nedersettings gaan draai. Riordan het ook voorgestel dat verskeie partye na almal gaan wat van hul grond in Wells Estate in Motherwell verwyder is, en kyk hoe hulle vergoed kan word. Athol Trollip, burgemeester, Nqaba Banga, burgemeesterskomiteelid vir menslike nedersettings, ­Lance Grootboom, burgemeesterskomiteelid vir openbare gesondheid, en ­Siyasanga Sijadu van Cope het almal aangedui dat hulle weens die koste-implikasies nie die “onwettige besluit” kan ondersteun nie. Die EFF voer aan dat die DA nie die konteks verstaan van die mense wat van die grond verwyder is nie. Eers wanneer die party­leiers die konteks van die mense verstaan, sal hulle besef hoekom die besluit wat hulle in November geneem het, herroep moes word.