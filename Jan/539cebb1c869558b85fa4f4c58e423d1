LUPITA Nyong’o meen Afrikane is in beheer van hul eie lot. Eonline.com berig die Oscar-wenner praat met The Hollywood Reporter oor haar rol as die strydlustige Nakia in die lang verwagte Marvel-fliek Black Panther. Nie net het die film se politieke temas haar gelok nie; sy hou ook van wat dit verteenwoordig. “Ons het ’n aspirerende wêreld geskep waar ’n Afrika-volk in beheer van sy eie lot is,” vertel sy. “Om net Afrikane, swart mense, in die middel van die verhaal te hê, is opwindend.” Vir die aktrise wat in Afrika grootgeword het, was dit maklik om vatplek aan haar karakter te kry. “My pa het ons grootgemaak om op te staan vir dit wat reg is. “Hy het altyd vir ons gesê: ‘Jy moet ’n verskil in die wêreld maak.’ ”