MARY J Blige gaan ’n ster op die Hollywood Walk of Fame kry. Page Six berig die plegtigheid sal Donderdag gehou word. “Mary J Blige is een van die gewildste sangeresse van ons generasie. Fans sal verheug wees om haar ster op die boulevard te sien aangesien haar mylpale op die famous sidewalk gevier word,” sê Ana Martinez, die producer van die Walk of Fame-seremonies. Die Grammy-wenner het onlangs erkenning vir haar toneelspel gekry. Mary het benoemings vir ’n Golden Globe Award, ’n SAG Award en ’n Critics’ Choice Award gekry vir haar rol in Dee Rees se periode-drama Mudbound. Sy het ook ’n Golden Globe-benoeming vir beste oorspronklike song vir “Mighty River” gekry.