OOS-LONDEN. – Pres. Jacob Zuma en adj.pres. Cyril Ramaphosa het glo druk gesprekke gevoer te midde van onsekerheid oor Zuma se toekoms as staatshoof.  Dis veral ’n gesprekspunt nadat Ramaphosa Zuma in Desember op­gevolg het as president van die ANC. Die ANC se nasionale uitvoerende komitee het gister in Oos-Londen vergader en Ace Maga­shule, nuwe sekretaris-generaal van die ANC, het bevestig die twee leier­s het gesels. ’n Swaard hang tans oor Zuma se kop. Hy kan dalk as president van Suid-Afrika herroep word, maar dit was teen gistermiddag nog on­seker wat aangaan. Ondersoek Zuma het egter Dinsdag ’n spanner in die works gegooi toe hy aangekondig het hy gaan ’n kommissie van ondersoek aanstel om die bewerings van staats­kaping te ondersoek.  Magashule het gesê dis onwaar dat daar in Oos-Londen gepraat word oor twee sentrums van mag in die party. Ingeligtes beweer Zuma en Ramaphosa gaan die naweek in KwaZulu-Natal vergader – vermoedelik oor Zuma se herroeping. – News24 