’N AMERIKAANSE weermaghond wat ’n masjiengeweer-nes in die Tweede Wêreldoorlog aangeval het, is Maandag postuum met die hoogste Britse medalje vir dieredapperheid vereer. Chips, ’n kruising tussen ’n Duitse herdershond en ’n husky, is met die Dickin-medalje vereer vir sy dade in 1943 se strand-inval in Sisilië. Chips het ’n masjiengeweer-nes bestorm en ’n Italiaanse soldaat gebyt. Die diere-charity PDSA het die medalje in Londen aan John Wren (76) van New York oorhandig. Sy pa het Chips in 1942 aan die army geskenk. – AP