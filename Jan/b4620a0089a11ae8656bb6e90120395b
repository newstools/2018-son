SARON. – ’n Vrou wat dae lank weg was, het onverwags by haar ouerhuis opgedaag. ’n Betraande Franklin “Lollo” Smit (24) het Vrydag 11:00 met ’n foto van sy girlfriend by Son om hulp kom aanklop omdat hy toe nog nie van die polisie gehoor het nie. Hy het vertel Petronella wil niks met haar ouers te doen hê nie. Estelle Marthinus (44), Petronella se ma, sê Smit lieg. “My dogter het saam met Lollo by sy ma gebly. “Wanneer hy onder die invloed is, skel hy ons morsig uit. Hy hou ook ons kleinkind van ons af weg.” Petronella het die kind by haar gelos voordat sy weg is. Tydens die onderhoud het Estelle skielik opgespring en gegil toe sy Petronella by die hek sien instap. “Dankie, Here,” het sy aanhoudend gesê. Die trane het gevloei toe ma en dogter mekaar omhels. Petronella sê: “Ek en my kêrel het ’n uitval gehad. Ek het Maandag­oggend tot in Gouda gestap en daarvandaan tot in Ceres ge-hike. “Ek het my ma se niggies in Bella Vista gaan opsoek en by hulle gebly. Ek wou net vir ’n tyd alleen wees. “Ek kan nie meer met ’n boy­friend wees wat langs my lê en my dan beskuldig dat ek snags agter ander mans aanloop nie. En dít terwyl ek ’n vyf maande oue baba het wat ek borsvoed. Ek gaan nou met ’n nuwe lewe begin.”