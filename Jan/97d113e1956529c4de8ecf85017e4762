Liewe Antie Mona Ek het my vrou laas jaar met iemand anders betrap. Ek het haar vergewe en dinge probeer regmaak. Alles was toe weer reg – totdat sy ander vriende gekry het. Ek hou nie van haar vriende nie. Wanneer ons regmaak om te gaan slaap, kom haar vriende hier aan en sê hulle moet dans toe gaan. Dan spring sy. Ons oudste seun het haar nou met dieselfde man gevang vry. Hy wil nou niks met sy ma te doen hê nie. Ek weet nie meer wat om te doen nie. Ek wil skei, maar dink aan ons drie kinders. – via WhatsApp Ongelukkig consider jou vrou nie, soos jy, die kinders nie. Vir haar gaan dit oor haar vriende entertain en nice times met ander mans hou. Dis regtig skandelike gedrag, want sy consider nie vir jou, jul huwelik en jul kinders nie. So, wat maak ’n mens nou in so ’n geval? Hang jy rond en hoop dat sy gou van haar jolgiere ontslae raak? Of begin sit jy jou voet dwars en weier om haar sleggeid verder te entertain? Aan die einde van die dag moet jy besef jy en die kinders ly onder haar jagse grille. Dit is tyd dat jy aan jou en die kinders se geluk dink.