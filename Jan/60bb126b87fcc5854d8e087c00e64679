GEESTESGESONDHEID gaan die fokus van Demi Lovato se volgende toer wees. Mail Online berig die 25-jarige sangeres, wat in die verlede openhartig oor bipolar gepraat het, gaan fans ’n gratis groepsessie vóór haar shows gee. “Dis basies soos ’n terapiesessie vóór die konserte. Ons het ’n verskeidenheid sprekers en ons gaan ook verskillende charities in die land help,” vertel sy in Good Morning America. “So, dit gaan ’n wonderlike, baie moving en inspirerende ervaring wees.” Vir die sangeres is dit baie belangrik dat sy haar stem vir meer as net sing gebruik. “En ek weet net hoe belangrik dit is om my platform te gebruik om ander te help en om my storie te deel met die hoop dat dit ander mense inspireer om óf in recovery te gaan óf hulself te verbeter,” het Demi verduidelik. Sy het bygevoeg: “Wat dit ook al is, ek wil net hê mense moet weet hulle is nie alleen nie en ek is daar vir hulle.”