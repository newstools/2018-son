’N FAMILIE is desperaat op soek na vier geliefdes wat aan boord van die noodlot­tige trein naby Kroonstad in die Vrystaat was. Hulle het geen idee of hul geliefdes se liggame onder die verkoolde lyke in Virginia is nie. Die Thulo-familie het aan City Press gesê hulle was by drie hospitale naby die ongelukstoneel om hul familielede te soek. Hulle het ook die ongelukstoneel besoek. Zanele Mambale (37), Motshidisi Thulo (34), Anele Thulo (9) en Sibongile Thulo (5) het Donderdag 07:15 op die Shosholoza Meyl-trein in Virginia geklim. Patoloë Die trein was van die Baai na Johannesburg onderweg toe dit Donderdag tussen Hennenman en Kroonstad teen ’n lorrie gebots het. “Hulle verskyn nie op enige van die lyste wat aan ons gewys is nie. Ons is gesê om tot Maandag (vandag) te wag wanneer forensiese patoloë hul toetse gedoen het,” sê Modiehi Thulo, ’n familielid van Motshidisi. Ondanks waarskuwings dat die liggame onherkenbaar verbrand het, is hulle steeds na die lykshuis om na hul familielede te soek. – News24