DIE polisie ondersoek tans die dood van ’n man wie se halfnaakte lyk aan ’n draad gehang het. Die onbekende man het net ’n onderbroek aangehad. Die liggaam is gisteroggend in die Greenlands­gebied oorkant die Universiteit van Wes-Kaapland gevind. Volgens ’n ingeligte lyk dit of die man beroof en toe gehang is. Bevestig Die informant het beweer: “Die rowers wou dit soos ’n selfmoord laat lyk het. As hy rêrig selfmoord gepleeg het, waar is sy klere en skoene?” Kapt. FC van Wyk, ’n woordvoerder van die polisie, het bevestig die lyk is gevind van ’n onbekende man wat gehang is. “Ons ondersoek nog die omstandighede rondom die voorval. ’n Nadoodse ondersoek is begin.”