DIE verhoor van die vrou wat haar na bewering as ’n prokureur voorgedoen het, is gister weer uitgestel. Die verhoor van Brenda Wardle (56) was veronderstel om gister in die Baaise handelshof te begin. Wardle staan tereg vir ’n klag van bedrog. Dit kom nadat sy haar aan ene Stephanus Corne­lius van Aardt en sy vrou, Milana, voorgestel het as ’n prokureur wat spesialiseer in die vroeë vrylating van gevangenes op parool. Die beweerde bedrog het van 5 Mei 2009 tot 4 Februarie 2011 geduur. Luidens die klagstaat het die couple Wardle aangestel om Stephanus se vroeë vrylating op parool te bewerkstellig. Wardle het Milana voorts instruksies gegee om geld in haar bankrekening te betaal vir dienste gelewer met betrekking tot Stephanus se vroeë vrylating. Sy het glo die Oos-Kaapse gesin glo op dié manier uit meer as R500 000 bedrieg. Wardle het ook aan Stephanus en Milana aangedui dat hy (Stephanus) in aanmerking kom om sy tronkstraf te convert. Die klagstaat lees dat Stephanus in geen stadium in aanmerking gekom het vir parool nie en dat geen aansoek ook gebring kon word vir sy vroeë vry­lating op parool nie. Op die klagstaat word aangedui dat Wardle te alle tye geweet het sy is nie ’n prokureur nie en dat sy dus nie ’n aansoek vir Stephanus se vroeë vrylating op parool kon bring nie. Die staat beweer voorts Stephanus het nie in aanmerking gekom om sy tronkstraf te convert ingevolge artikel 276A(3) van die Strafproseswet (wet 51 van 1977) nie, en dat Stephanus en Milana haar dus niks geskuld het nie. Gister het Wardle aan landdros Hannes Claasen aangedui sy is nog nie gereed om met die verhoor voort te gaan nie omdat sy nog nie haar hande op alle bewysstukke en ander dokumente kon lê nie. Volgens haar het sy intussen ’n hooggeregshofaansoek gebring teen die ­minister van korrektiewe dienste en ses ander. In die aansoek vra sy vir beter fasiliteite sodat sy haar deeglik op haar verhoor kan voorberei. Adv. Tjaart van Zyl, staatsaanklaer, sê ’n stapel getuienis in dié verband is reeds voor die hof gebring. Hy het aan Claasen gesê ’n getranskribeerde rekord is beskikbaar as hy hom van die getuienis wil vergewis. Volgens Van Zyl sloer die saak nou al sedert Julie verlede jaar en is dit al baie uitgestel. Hy sê dit was al twee keer uitgestel vir verhoor, maar aanmekaar word die issue van doeltreffende fasiliteite opgehaal. Toegang Volgens Van Zyl het die staat destyds reëlings ­getref dat Wardle uit ’n gemeenskaplike sel na ’n enkelsel oorgeplaas word om haar beter op haar trial voor te berei. Hy sê toe die staat reëlings tref vir Wardle om beter toegang tot regsdokumente te hê, het sy dit geweier. Volgens Van Zyl het die staat Wardle gevra presies watter dokumente sy wil hê en dat afskrifte van dié dokumente vir haar gemaak sou word. Van Zyl sê Wardle het toe aangedui sy sal ’n kennis vra om die betrokke dokumente vir haar uit Gauteng te bring. Vrylaat Hy sê voorts dat Wardle die dienste van ’n regspraktisyn geweier het nadat landdros Lionel Lindoor haar die keuse gegee het om regshulp te kry. Volgens Van Zyl verskil Wardle se posisie geensins van dié van enige ander beskuldigdes in aanhouding wat hulle op verhoor moet voorberei nie. Van Zyl sê dit lyk vir hom al hoe meer asof Wardle wil hê die hof moet haar vrylaat. Dit, sê hy, sal nie in die belang van geregtigheid wees nie. Claasen het egter die saak tot 22 Maart uitgestel om die hooggeregshof tyd te gee om Wardle se aansoek te oorweeg. Hy sê op daardie datum sal die handelshof op die hoogte gebring moet van hoe ver die hooggeregshof met die saak gevorder het. Eers dan kan die eintlike verhoor in die handelshof begin. Wardle bly intussen in aanhouding.