DIE legendariese Suid-Afrikaanse koorgroep Lady­smith Black Mambazo het hul vyfde Grammy gewen. Sowetanlive.­co.za berig die groep het in Madison Square Garden in New York die prys gewen vir die beste wêreld­musiekalbum. Dit was vir hul album Shaka Zulu Revisited: 30th Anniversary Celebration. Oor die jare is Lady­smith Black Mambazo al 19 keer benoem. In 1988 het hul album Shaka Zulu volgens Wikipedia die Grammy losgeslaan vir beste tradisionele folk-opname. Raise Your Spirit Higher, Ilembe: Honoring Shaka Zulu en Live: Sing­ing for Peace around the World was hul ander Grammy-wenners. Die groep het ’n video van die aankondiging getwiet en gesê: “So ’n eer. Dankie, Grammys. Dankie, fans en vriende. Dankie, Suid-Afrika!”