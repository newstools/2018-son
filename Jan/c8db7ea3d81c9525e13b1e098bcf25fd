VERSKEIE mense, onder wie ses skoolkinders van tussen 6 en 15 jaar oud, is gisteroggend in ’n taxi-ongeluk in Umlazi, suid van Durban, beseer. Volgens Arrive Alive het die ongeluk in Sibusiso Mdakane-rylaan in Umlazi E Section plaasgevind. Toe paramedici op die toneel kom, het die taxi op sy sy gelê. Ses kinders op die ­toneel het minder ernstige beserings opgedoen. Vervoer Hulle is eers gestabiliseer voordat hulle na ’n nabygeleë hospitaal vervoer is. Intussen vra die Inkatha Freedom Party (IFP) almal wat mense vervoer om veilig te ry. Die IFP in KwaZulu-Natal doen ’n beroep op ouers om veilige skoolvervoer in 2018 te prioritiseer. Verlede jaar in Ntuzuma is 4 kinders dood en 18 beseer in ’n gru-ongeluk waarby ’n bus en ’n minibus-taxi betrokke was. The IFP vra die KwaZulu-Natalse regering om meer geld vir veilige vervoer te bewillig.