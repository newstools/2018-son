DUANE Vermeulen gaan na verwagting na Suid-Afrika terugkeer om vir die Stormers te speel. Die Springbok-agtsteman het Suid-Afrika in 2015 verlaat om sy rugbyloopbaan by die Franse klub Toulon voort te sit.Die 31-jarige boorling van  Nelspruit het tot dusver in 41 wedstryde vir Toulon uitgedraf. Die Franse sportkoerant L’Équipe berig Vermeulen het bevestig die huidige Europese seisoen sal sy laaste by Toulon wees. Gretig Die veteraan van 39 toetse vir Suid-Afrika gaan terugkeer na die land van sy geboorte om weer vir die Kaapse franchise in 2019 uit te draf.Vermeulen se besluit is geneem om na die beste van sy vermoë vir die Bokke voor te berei vir die Wêreldbeker-toernooi in 2019 in Japan.Rassie Erasmus, die nuwe direkteur van SA Rugby ­(Saru), het laas jaar reeds laat blyk hy is gretig om Vermeulen na Suid-Afrika terug te lok.Die groot nr. 8 gaan na verwagting ’n kontrak met Saru en die Stormers sluit. Vermeulen behoort ook een van die voorlopers te wees in die wedloop om die Springbokke aan te voer.Hy het die Stormers tot dusver 98 keer verteenwoordig. In die laaste twee seisoene het hy slegs in vier toetse vir die Bokke gespeel.