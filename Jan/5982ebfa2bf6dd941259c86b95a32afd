’N ONDERSOEK na die omstandighede van ’n arrestasie vir die besit van perlemoen Donderdag in Lwandle het die cops Vrydag na ’n verlate Ford op die hoek van Pama- en Kusa­saweg, Khayelitsha, gelei. Dit is deursoek en 6 742 stukke perlemoene is gevind.  Kort daarna is drie verdagtes (24, 27 en 39) gearresteer toe hulle in ’n ander Ford-afleweringsvoertuig in Khayelitsha rondgery het. Hulle het duiktoerusting in hul besit gehad en in met die verlate Ford en arrestasie in Lwandle verbind. Lt.kol. Andrè Traut, polisiewoordvoerder, sê die verdagtes, wat van Hermanus is, word aangekla en sal binnekort in die Khayelitsha-landdroshof verskyn. – Eie verslaggewer