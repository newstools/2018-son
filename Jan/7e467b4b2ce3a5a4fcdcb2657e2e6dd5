DIE cops ondersoek ’n klag van moord en poging tot moord ná ’n voorval in die Strand. Ernesto Sinden (41) is gister omstreeks 12:00 in Libertystraat doodgeskiet. Na bewering was hy ’n voormalige bendelid van Macassar. Nog ’n man is in die voorval gewond. Volgens mense op die toneel het die oorledene glo sy aanvallers geken. Die polisie sê hul ondersoek is nog in ’n beginstadium. Verskeie mense sê dat die oorledene nog ’n halfuur voor die voorval lekker met hulle gestaan en gesels en grappies gemaak het. Een van die vroue vertel dat hy toe na die genoemde adres toe is. Geklap Daarna het hulle twee mans in die straat sien afstap. Die vrou sê toe Sinden by die huis ingaan, het die skote geklap. Daar word vermoed dat die moord verband hou met skietvoorvalle en moorde wat onlangs in Macassar plaasgevind het.