DIE gerugte loop dat Kylie Jenner amper ma gaan word. Eonline.com berig die 20-jarige Keeping up with the Kardashians-ster moet nog die swangerskap bevestig. ’n Ingeligte het egter aan E! News gesê Kylie “tel al die dae” om haar baba te kry.Volgens die persoon is Kylie oorgehaal vir haar groot dag vroeg in Februarie. Haar ma, Kris Jenner, help veral met die baba se nursery.“Kylie is senuagtig oor die bevalling,” sê die informant.Maar haar susters help haar om haar vrese te besweer en sê haar wat om te verwag. Die jong social media queen het in Oktober laas ’n foto van haar gelaai, maar dit lyk nie asof die min pics ’n duik in haar gewildheid maak nie. Dit lyk eerder mense wil nou méér oor haar weet.Die internet het in Desember ’n keel opgesit toe Kylie ’n ­Where’s Waldo gedoen het en nêrens op enige van die 25 foto’s vir hul Kardashian-Kersfeeskaartjies was nie. Die vrae het reeds op pienk voetjies begin rondloop toe Kylie se maag in ’n Calvin Klein-veldtog met ’n kombers bedek was en sy ook nie in onderklere verskyn het nie.