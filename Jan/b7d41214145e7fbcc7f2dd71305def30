ROBERTSON. – Borgtog is dié week geweier vir die vrou (23) wat teregstaan vir die moord op Matthew Smith (3). Son het vroeër berig hoe Matthew aan sy dood gekom het toe sy oppasser se kind hom na bewering doodgeslaan het. Die oppasser se dogter het ’n dag ná Matthew se dood nog aan Son gesê hy’t van ’n boomstomp afgeval wat agter in hul yard lê. ’n Nadoodse ondersoek het gewys Matthew is wreed aangerand. Sy ribbes het sy longe deurboor en sy hartjie was geskeur. Die cops het toe die ma in hegtenis geneem, maar daarna het haar dogter haarself by die polisiestasie gaan oorgee. Die ma is later dieselfde dag vrygelaat. Die dogter het nie borgtog gekry nie. Matthew se ma, Tanya Smith (27), rou steeds oor haar laaitie se dood. Sy is nou ses maande swanger. Die saak is tot 19 Februarie uitgestel vir die verhoor.