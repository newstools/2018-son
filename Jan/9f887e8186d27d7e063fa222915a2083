MALIKA Haqq, Khloé Kardashian se beste vriendin, is gereeld in Keeping up with the Kardashians. Mail Online berig ondanks haar status as ’n socialite, het die Corona­tion Street-ster Amanda Barrie nie geweet wie Malika is voordat hulle mekaar in die Celebrity Big Brother-huis ontmoet het nie. Malika het ook bekend gemaak sy wil nie in haar tweelingsuster, Khadijah, en Khloé se skadu staan nie. In ’n kort clip vra die 82-jarige Amanda aan Malika: “Wat doen jy? Ek ken jou nie.” Dan sê Malika trots: “Wel, ek is ’n TV-persoonlikheid ... op Keeping up with the Kardashians.” Amanda val dan in ongeloof op die bed en roep uit: “O, om hemelsnaam!” Malika voeg dan by: “Wel, dis baie moeilik vir my om weg te breek van werk met my suster en beste vriendin.”