Bestanddele: 1 L (4 k) volroommelk 125 g botter 1 x 175 g-pak Oreo-­koekies, grof gekap lO ml (2 t) kakao  2 x 90 g-plakke donkersjoko­lade, in blokkies gebreek  500 ml (2 k) gaar witrys Metode: 1. Voorverhit die oond tot 160 °C en smeer ’n oondvaste bak met botter. 2. Meng die volroommelk en botter in ’n swaarboomkastrol en verhit.  3. Roer die gekapte koekies, kakao en sjokoladeblokkies deur die melkmengsel en laat 3-5 minute liggies prut. Ver­wyder van die hitte. 4. Roer die gaar witrys deur die mengsel en skep die poeding in die bereide oondvaste bak. 5. Bak die poeding 15 minute en sit warm voor saam met room of vla. DIÉ week plaas ons ’n resep uit Koelsoem Kamalie en Flori Schrikker se kookboek Soettand, wat deur ­Lapa ­Uitgewers ge­publiseer is. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondag te plaas.