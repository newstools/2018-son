DIE polisie van Franschhoek soek na ’n man wat vir ’n hotel ’n job moes doen en toe na bewering met die geld weggeloop het. Sers. Marize Mentoor, ’n polisiewoordvoerder, het gesê die Franschhoek Country House het R12 000 in Rudi Landman se rekening betaal om vir hulle teëls in te sit. “Hy het nooit opgedaag nie. Hy is vermoedelik in die omgewing van Wellington.” Volgens Mentoor word Landman ook in Villiersdorp gesoek in verband met die diefstal van ’n motorfiets. Mense met inligting kan die ondersoekbeampte, sers. Cedric Diedericks, by 073 380 7433 bel.