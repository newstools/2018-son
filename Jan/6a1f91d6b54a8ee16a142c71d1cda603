MAKAZOLE Mapimpi het Saterdag ’n indrukwekkende debuut vir die Sharks in Polo­kwane gemaak. Hy het twee drieë gedruk in sy span se sege van 31-14 in ’n voorseisoense oefenwedstryd teen die Bulls. Dit is moeilik om te sê wie die meeste by die wedstryd baat gevind het, want die Sharks het in albei helftes twee sterk spanne op die veld gehad, terwyl die Bulls hul Springbokke nog steeds in watte toedraai. Die Sharks het algaande sterker geword namate die wedstryd gevorder het. Daar is egter geen rede vir die Bull-breier, John Mitchell, om nou reeds die paniekknoppie te druk nie, hoewel sy B-span op Ellispark sleg slae gekry het teen die Leeus. Die tuisspan het die krag­meting verspot maklik met 66-22 gewen. Vir die Sharks het Mapimpi, Keegan Daniel, Tera Mtem­bu, Marius Louw, Sbu Nkosi, Lwazi Mvovo en ­Cameron Wright goed gelyk, terwyl Mitchell gelukkig behoort te wees met die ver­tonings van Abongile Non­kontwana, Ruben van Heerden en Manie Libbock. – SuperSport Puntemakers: SHARKS – drieë: Cameron Wright, Makazole Mapimpi (2), Marius Louw, Jacques Vermeulen; doelskoppe: Curwin Bosch (3). BULLS – drieë: Manie Libbock, Jaco Visagie; doelskoppe: Libbock, Marnitz Boshoff.