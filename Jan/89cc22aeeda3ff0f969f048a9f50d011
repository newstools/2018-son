VIR die meeste mense waaroor ek op dié blaaie skryf, het ek net mooi niks tyd nie. Maar vir die Oscar-wenner Jennifer Lawrence het ek sommer báie tyd. Nie net is sy vrek snaaks nie, maar sy is nogal mooi ook. Om nie van talentvol te praat nie. Ek lees op Channel24 sy skop behoorlik gat in die nuwe spy thriller Red Sparrow. Sy speel die rol van die Rus Dominika Egorova. Dié karakter was eers ’n prima ballerina. Maar toe word sy ná ’n ernstige besering uitgeskuif. Dan word sy die nuutste rekruut van die Sparrow School, een van daai elite secret service jobbies waar mense geleer word om hul lyf en brein as ’n wapen te gebruik. Ná haar helse en sadistiese opleiding, stap sy uit as die mees badass Red Sparrow wat die wêreld nog gesien het. Maar omdat dié girl wel ’n brein en gevoelens het, sit sy tussen twee vure oor die feit dat sy ’n wapen, maar ook ’n mens is. En natuurlik is daar ’n CIA-agent in die mix wat haar probeer oortuig sy kan hom vertrou. Behalwe Lawrence kry ons ook die oorspronklike Scar, oftewel Jeremy Irons. What is there not to like?