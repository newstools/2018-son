TWEE kinders van onderskeidelik agt en nege jaar oud het dié week in afsonderlike voorvalle in Port Alfred en Grahamstad verdrink. Kapt. Mali Govender, ’n polisiewoordvoerder, het gesê ’n negejarige meisie het Dinsdag by die Birha-vakansieoord buite Port Alfred verdrink. “Die kind het in die see geswem, toe sleur sterk strome haar mee. Iemand wat gesien het wat gebeur het, het haar uit die see probeer trek, maar dit was te laat. Vergesel “Dit is in dié sta­dium nie bekend wie die kind na die strand ver­gesel het nie.” Volgens Govender het ’n agtjarige seun op Nuwe­jaarsdag by ’n gemeenskaplike swembad by ’n hotel buite Grahamstad verdrink. “Hy is na ’n plaaslike hospitaal geneem, maar pogings om sy lewe te red was onsuksesvol.  “Die seun was saam met familie toe die voorval gebeur het.”