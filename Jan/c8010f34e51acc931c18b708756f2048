NÁ SEWE dae en sewe nagte is hul dogter weer tuis. Patricia Hendricks (20) is vroeër hierdie maand by die Delft-polisiestasie as vermis aangemeld. Sy was winkel toe en het spoorloos verdwyn. Haar pa, Patrick Hendricks, sê sy het Donderdag 4 Januarie 10:00 na die winkel naby hul huis gestap en net spoorloos verdwyn. “Ons was baie bekommerd omdat sy ’n mental disability het,” verduidelik hy. Hendricks sê vir die sewe dae wat Patricia vermis was, het hulle op en af gestap en oral gesoek om haar op te spoor. Hendricks sê hy het flyers in die gebied uitgedeel en voeg by hy glo die berig in Son het sy dogter huis toe gebring. Gereageer “Ons is dankbaar dat die berig wat geplaas is, ons gehelp het. Iemand in Durbanville het die koerant gekoop, die foto van Patricia gesien en onmiddellik die polisie gebel. “Hulle het die polisie ingelig dat sy in Fisantekraal is en die polisie het onmiddellik ge­reageer.” Hy sê Patricia is piekfyn en het niks oorgekom nie. Sy rus nou tuis.