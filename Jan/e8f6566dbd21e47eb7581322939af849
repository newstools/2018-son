OCTAVIA Spencer het bekend gemaak Jessica Chastain het baklei dat hulle gelyke pay kry vir ’n nuwe projek. Mail Online berig die bekroonde Jes­sica (40) het aanvanklik nie geweet niewit vroue in die vermaakbedryf verdien steeds minder geld as wit vroue nie. Octavia (47), wat onder meer ’n Oscar agter haar naam het, het op die Hollywood Foreign Press Association se Women Breaking Barriers-paneel gesê Jessica het ’n jaar gelede met haar daaroor gepraat om ’n komedie saam te doen. Jessica het toe geen idee gehad niewit vroue verdien steeds minder as hul wit eweknieë nie. Octavia het gesê: “Hier’s die ding: Niewit vroue op daai spektrum, ons verdien ver minder as wit vroue. So, as ons oor pay equity praat, moet ons niewit vroue betrek. Ek het haar my storie vertel en ons het oor syfers gepraat. Sy was stil en het toe gesê sy het nie geweet hoe dit vir niewit vroue is nie.” Jessica het toe gesê: “En ons gaan dieselfde ding maak en jy gaan daardie bedrag kry.” Octavia het verlede week bekend gemaak sy het vyf keer soveel verdien as wat sy gevra het.