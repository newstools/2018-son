OP 6 APRIL vanjaar sou sy haar 108ste verjaardag vier, maar Maandag het sy haar laaste asem uitgeblaas. Die klein gemeenskap van Alicedale rou sedert Maandag toe Florence Fortuin, beter bekend as ant Porra, in die Grahamstad-hospitaal oorlede is. Ant Porra se agterkleinkind Irma Dyan was langs haar bed toe sy gesterf het. Volgens Fonnie Peterson, ant Porra se broerskind, was die antie se kop tot en met haar heengaan nog baie helder. Kwaal ’n Afrikaanse dagblad het destyds oor ant Porra berig toe sy haar 102de verjaardag gevier het. Luidens die berig het sy grootgeword op ’n plaas by Riebeek-Oos. Sy het destyds in die berig gesê haar enigste kwaal is water op die knieë van die rugby en dat sy so ’n bietjie duiselig voel nou en dan. Son het ook met ant Porra gesels toe sy 105 geword het. Die begrafnisdiens is op Saterdag 27 Januarie om 10:00 by Jacarandastraat 125 in Alicedale en 11:00 in die Metodistekerk in Alice­dale.