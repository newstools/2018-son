‘JY HÉT wat dit verg. Jy moet dit net glo.” Dís die boodskap agter die blogger en ontwerper Gabi­Fresh, aka Gabi Gregg, se nuutste swemklerereeks, Swim­suits For All. Haar nuutste reeks word “Power of Survival” genoem. Die borskanker-oorlewende Ericka Hart en die model/aktivis Philomena Kwao sluit hulle by Gabi aan vir dié veldtog. Ek sal altyd vir Gabi staan en haar swem­klere – of “fatkinis” soos sy in van haar eerste blogs daarna verwys het. Ek en ’n vriend het in die week gesels oor hoe veral die foreigners hul beste lewe op die strande leef. Hulle worry maar min oor boude en dimpels. Die betrokke vriend het ook genoem hoe hulle eerder in ’n sweetpak strand toe wil gaan. Gabi sê op haar blog: “Soos altyd wil ek hê my swemklere moet julle almal amazing laat voel – niks moet jou terughou om empowered en pragtig te voel nie!” 
