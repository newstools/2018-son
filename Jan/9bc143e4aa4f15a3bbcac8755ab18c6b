NAVORSING wys hoe erg plastiek die wêreld verniel, veral ons seelewe. Ons moet dus plastiekbesoedeling aanpak. SA restaurante dra hul deel by deur klante nie meer plas­tiek­strooitjies vir drankies of -sakkies met hul take-aways te gee nie, berig Traveller24. Die seekos-franchise Ocean Basket het ’n groot stap vir bewaring gedoen deur ’n verbod op plastieksakke en strooitjies in te stel. Hy werk onder meer saam met akwariums, wetenskapsentrums en ander eetplekke om dié inisiatief te bevorder. Ocean Basket sê die see onderhou ons met suurstof, water én die kern van sy sakesukses – seekos.