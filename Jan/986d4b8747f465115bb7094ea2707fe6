KATIE Holmes en Jamie Foxx hou al jare hul beweerde verhouding op die down-low. People.com berig die twee het by die musiekbaas Clive Davis se pre-Grammy-gala na ’n baie gelukkige paartjie gelyk. Die aktrise (39) het voor die Oscar-wenner (50) opgedaag, maar hulle het by dieselfde tafel gesit. Dit het gelyk of Katie nie aandag wou trek nie en sy het probeer wegkom van Jamie se tafel voor Davis aangekondig het die akteur is daar. “Die vrou het die vertrek verlaat net toe ek haar wou voorstel. Sy het by daai tafel by Jamie en almal gesit,” het Davis gesê. “As julle by mekaar gaan sit, watter aand is beter as vanaand?”