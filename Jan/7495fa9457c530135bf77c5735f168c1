Liewe Antie Mona Ek is vyf maande swanger. My ekskêrel is die pa. Hy vertel nou dit is nie sy kind nie en wil vir bloedtoetse gaan. Ek het gesê dit staan hom vry om dit te doen. Wat
 my eintlik die seerste maak, is dat hy al een is met wie ek laaste seks
 gehad het. Hy het dat sy eks my lelik indoen en ek het baie seer gehad. Hy wou my R1 000 betaal om die kind te laat aborteer. My pa weet nie hy het my so ’n aanbod gemaak nie, maar my ma weet. Ek is jonk en kan nie my kind alleen grootmaak nie. Kan Antie my asseblief raad gee? – via WhatsApp Hulle
 sê jy skop nie ’n hond wat klaar lê nie, maar jy gáán dit hoor: Jy wil 
nou eers gedagte kry dat jy te jonk is om ’n kind groot te maak? Dit is 
dinge hierdie waaraan jy moes gedink het voordat jy onbeskermde seks 
gehad het. Maar dis nie jou baby alleen nie. Jou 
eks is ’n nare mens om te wil ontken dat hy die pa is en om voor te stel
 dat jy vir ’n aborsie gaan. Antie weet nie hoe oud jy is nie, maar ek kan vir jou onthalwe net hoop jou ouers is bereid om jou by te staan. En as jy besluit om die baba te hou, sal daai eks maar sy kant moet bring wat die kind betref. Dié ondervinding gaan jou lewe verander; jy gaan nou altyd ’n ekstra verantwoordelikheid hê. Ek
 kan net hoop en vertrou dinge werk vir jou uit en dat ander girls 
notisie neem van hoe onbeskermde seks jou lewe soos hand­omkeer kan 
verander.