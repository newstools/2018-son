DIE Londen-dieretuin het prins Harry se verloofde, Meghan Markle, vereer deur ’n pasgebore okapi na haar te vernoem. Die zoo sê die okapi, wat vroeg in Desember gebore is, is Meghan genoem om Harry se komende troue in Mei met die Amerikaanse aktrise te vier. En net vir so ’n bietjie ekstra inligting, die okapi is inheems aan die Demokratiese Republiek die Kongo en word soms ’n bos­kameelperd of ’n sebra-kameelperd genoem. Werknemers van die dieretuin sê dit gaan goed met Meghan en dat haar ma, Oni, ’n ogie oor haar hou terwyl sy slaap. Die zookeeper, Gemma Metcalf, sê die geboorte is “ ’n groot geleentheid om aandag te vestig op die okapi, ’n uiters bedreigde spesie”. – AP