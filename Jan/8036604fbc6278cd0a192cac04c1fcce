CELEBS het nogal uitge-freak toe gerugte die ronde begin doen dat Harvey Weinstein in Los Angeles was vir die Golden Globes. Page Six berig Rosanna Arquette het op Facebook ’n inskrywing gemaak. “Dis vreemd dat Harvey Weinstein by dieselfde hotel in Beverly Hills is waar die Golden Globes press gedoen gaan word. Ek ruik ’n muishond,” skryf sy. Dis toe dat die ster Ellen Barkin ook getwiet het: “Is die reeksverkragter Harvey Weinstein in Los Angeles? Die naweek van die Golden Globes. Hoekom? Hoekom? Hoekom? “Ek het vergeet om te sê ‘beweerde’, want ek weet van beter.” Harvey se mense ontken dat hy in die stad was.