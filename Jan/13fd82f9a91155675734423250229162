DAAR wag van vandag ’n groot uitdaging op St. Georgepark in Port Elizabeth op die Oostelike Provinsie se krieketspan. Die OP kom dan in die provinsiale driedaagse reeks teen die onoorwonne Namibië te staan. Namibië beleef ’n puik seisoen en is vol vertroue ná vier oorwinnings agtereenvolgens. Craig Williams en Stephan Baard speel ’n groot rol in Namibië se sukses met hul bestendige kolfwerk. Stert Die linksdraaier Bernard Scholtz is met 20 paaltjies in die vier seges Namibië se suksesvolste bouler. St. Georgepark se stadige blad behoort sy boulwerk te pas en hy kan ’n groot faktor in die wedstryd wees. Die OP beskik egter oor die tuisveldvoordeel en sal self stert in die lug wees ná verlede naweek se oorwinning oor KwaZulu-Natal-Binneland in Pietermaritzburg. Met van die OP-spelers wat vanweë hul verpligtinge by die Warriors in en uit die span is, kan die tuisspan effens ontwrig word. Daar is egter ervare kalante soos die veelsydige Kelly Smuts om op staat te maak.