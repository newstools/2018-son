PRES. Jacob Zuma het Donderdag gasheer gespeel vir Kenia se nuwe president, Uhuru Ken­yatta, by Dr. John L Dube-huis, sy Durbanse ampswoning. Die samesprekings tussen die twee presidente en ’n aantal kabinetsministers het byna twee uur geduur, terwyl die media buitekant vir hulle gewag het. Kenyatta se besoek was ’n voorlopige werksbesoek, sê Zuma. “Hy het net gekom sodat ons ’n paar konsultasies kan hê en na sy staatsbesoek in die eerste helfte van die jaar kan uitsien. Ons wil ons verhouding versterk en na ’n hoër vlak neem,” voeg hy by. Zuma sê hulle het kwessies bespreek wat die Afrika-vasteland raak. – News24