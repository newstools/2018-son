JOHANNESBURG. – Die hooggeregshof in Pretoria het gelas Brian Molefe moet die “pen­sioengeld” teruggee wat Eskom hom betaal het. ’n Volbank regters het beslis die ooreenkoms oor pensioen wat met Molefe aan­gegaan is, is ongeldig. Die voormalige CEO van Eskom moet ook sy eie sak skud om die regskoste betaal. Die uitspraak het gekom nadat die vakbond Solidariteit die hooggeregshof ge­nader het oor R30 miljoen “pensioengeld” wat aan Molefe uitbetaal is en oor R10 miljoen wat vroeër aan hom gegee is. Verwyder Molefe het op 15 Mei laas jaar kortstondig teruggekeer as die CEO van Eskom. Twee weke later het Lynne Brown, die minister van openbare ondernemings, hom uit sy pos verwyder. Sy het vroeër gesê sy het nie geweet van die uitbetaling nie omdat dit ’n “opera­tional issue” was. – Fin24