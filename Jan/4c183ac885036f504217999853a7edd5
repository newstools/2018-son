DIE polisie se honde-eenheid het Woensdag in Thornton op Mandrax-pille en tik met ’n straatwaarde van R100 000 afgekom. Sers. Noloyiso Rwe­xana, ’n polisiewoordvoerder, sê die Wes-Kaapse honde-eenheid het inligting opgevolg oor dwelms wat by ’n huis verkoop word. “Die huis is deursoek en die cops het 500 Mandrax-pille en 200 g tik gekry. “Die straatwaarde is sowat R100 000 en ’n 56-jarige vrou is gearresteer.” Sy het gister in die Goodwoodhof verskyn.