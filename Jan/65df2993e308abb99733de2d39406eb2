JY SAL glad nie meer ’n kykie in Meghan Markle se lewe via sosiale media kan kry nie. Bbc.com berig Meghan het haar Instagram-, Facebook- en Twitter- rekening toegemaak. Die Kensington-paleis het dié nuus bevestig. Dié verloofde van prins Harry het die besluit geneem, want die accounts “is al vir ’n tydjie nie in gebruik nie”. Die voormalige Suits-aktrise het ook haar eie leefstyl-website, The Tig, in April 2017 toegemaak. Volgens die paleis is Meghan dankbaar vir almal wat haar deur die jare op sosiale media gevolg het. Die move kom nadat die paartjie hul eerste amptelike besoek in Londen afgelê het. In Desember 2017 het Meghan 1.9 miljoene mense gehad wat haar op Instagram gevolg het en meer as 350 000 Twitter followers. Haar Facebook-blad het amper 800 000 likes gehad.