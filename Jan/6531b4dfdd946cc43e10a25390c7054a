GWYNETH Paltrow het bevestig dat sy verloof is aan die skrywer-vervaardiger van TV-produksies Brad Falchuk. Dít het die 45-jarige aktrise amptelik bekend gemaak op Instagram by ’n foto van hulle wat in die tydskrif Goop sal verskyn. ’n Diamantring-emoji het as opskrif gedien. Brad (46), wat die mede-skepper van die TV-reeks Glee is, en Gwyneth word al omtrent vier jaar romanties met ­mekaar verbind. Dié bevestiging volg eintlik twee ­maande ná berigte dat Gwyneth ’n ring aan die”regte vinger” dra. Dit sal die tweede huwelik vir albei wees. Gwyneth het twee kinders by Chris Martin, die voorsanger van die band Coldplay.