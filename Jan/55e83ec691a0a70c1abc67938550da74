VICTORIA Beckham worry nie meer wat jy van haar dink nie. Page Six berig die 43-jarige voormalige Spice Girl en ontwerper pose op die voorblad van die Spaanse Vogue vir sy fea­ture “Vir die Liefde van Kuns.” Victoria het oop kaarte gespeel met die tydskrif. Sy sê ná meer as 20 jaar in die openbare oog het sy geleer om haar nie aan mense te steur nie. By die foto’s binne-in haal hulle Victoria aan: “Ek het in die openbaar grootgeword sedert ek 19 jaar oud was. My dae van worry oor wat mense van my dink, het ek lankal agtergelaat.” Victoria se shoot kom net dae nadat Piers Morgan teenoor haar uitgevaar het omdat sy ’n brandmaer model in ’n advertensie vir haar brilreeks gebruik het. Hy skryf in sy nuutste rubriek vir Mail Online: “Die foto maak my naar. En as ek kyk na die uitbarsting waarmee dit aanlyn begroet is, is ek beslis nie alleen in dié siening nie.”