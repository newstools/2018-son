DIT lyk of Chris Hemsworth (34) se reign as Thor in 2019 ten einde kan loop. Ná sowat sewe jaar is dié pa van drie nogal moeg, berig Eonline.com. “Net twee dae gelede nog was ek in Atlanta om Avengers in my Thor-klere klaar te maak,” het die Australiese akteur vroeër die week aan USA Today gesê. Hy het vertel: “Dit was regtig twee jaar van non-stop-werk. Ek is uitgeput, maar vaar goed.” Chris en sy medesterre het klaar­gemaak met die production vir Aveng­ers 4, wat na verwagting op 3 Mei 2019 uitgereik sal word. Dit sal volg op Avengers: Infinity War, wat op 4 Mei in teaters sal wees. In 2011 het Chris in Thor sy debuut gemaak as die kroonprins van Asgard. “Wat my kontrak betref, is ek nou klaar. Ja, dis al. Ek is klaar. Ek gaan nie weer die rol vertolk nie,” het hy gesê.