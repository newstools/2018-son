’N VROU (85) is in Dutywa in die Oos-Kaap met ’n byl doodgekap, het die polisie Vrydag bekend gemaak. ’n Man met ’n balaklawa oor sy kop het Silvia Thandiwe Dyasi Donderdagnag in haar huis gekap, sê kapt. Jackson Manatha. Sy is op slag dood. Die aanval het 20:50 voor ’n familielid van die antie gebeur. Die verdagte het toe weggehardloop, sê Manatha. Die Dutywa-polisie ondersoek ’n moordsaak. Enigiemand met inligting oor die verdagte word gevra om die ondersoekbeampte, speursers. Patrick Mthwa, te bel by 078 594 7850 of kontak die Dutywa-polisiestasie by 047 489 1333.