DIE Universiteit van Suid-Afrika (Unisa) sê hy het besluit om sy aansoektydperk vir die 2018 akademiese jaar te verleng. Voornemende studente kan nou tot Dinsdag aansoek doen, terwyl die afsnytyd vir registrasie tot 30 Januarie verleng is. Unisa sê hierdie verlenging sal hom in staat stel om alle aansoeke te prosesseer nadat werkers by dié instelling gedreig het om te staak en die hele proses te ontspoor. Lede geaffilieer by die vakbond Nehawu het dié week die aansoekproses ontwrig met hul eis vir loonverhogings. Prof. Michael Temane van Unisa het aansoekers aangemoedig om Unisa se aanlyn platforms te gebruik. – EWN