DIE Cape Town Jazzathon vier vanjaar sy 21ste anniversary. Di­é fees word van 18 tot 21 Januarie in die V&A Waterfront gehou. Van die Kaap se top­kunstenaars sal weer op die verhoog skitter – en dit alles gratis, verniet en mahala! Die organiseerder, Craig Parks, sê hulle is baie op­gewonde oor die fees. Parks sê: “Daar’s baie uitdagings, maar omdat hierdie fees die plaaslike kunstenaars die nodige blootstelling gee, is ons dankbaar dat ons dit vanjaar weer kan aanbied.” Hy voeg by: “Volgens Kirk Arendse, wat lid is van die bestuurspan, word sowat 60 000 feesgangers oor die naweek verwag. Die gospelvertoning op die Sondag is veral baie gewild.” Hoewel dit uiteraard moeilik is om te besluit watter kunstenaars gekies moet word, het die organiseerders “besluit om die minder bekendes die kans te gee om op te tree”. Keanu Harker, wat in die line-up is, sê hy “sien uit na ’n lekker jol en om met die feesgangers te connect”.