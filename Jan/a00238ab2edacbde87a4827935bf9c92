OP-EN-WAKKER inwoners in Elsiesrivier het die polisie gehelp om vermeende OTM­rowers vas te trek. Ses verdagtes, onder wie ’n vrou, is danksy die in­woners se hulp gearresteer vir ’n voorval Vrydag in die Strand waar ’n OTM opgeblaas is. Sers. Noloyiso Rwexana, ’n woordvoerder van die polisie, sê waaksame inwoners het ’n verdagte voertuig voor ’n huis in Elsiesrivier sien staan en die polisie daarvan laat weet. Van die geld wat in die OTM was, is toe in die verdagtes se besit gevind. Die ses verdagtes gaan binnekort in die hof moet verskyn. – News24