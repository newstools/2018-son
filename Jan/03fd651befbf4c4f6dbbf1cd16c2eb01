CELEBS is die meeste van die tyd regtig rooitapyt-gereed wanneer die tyd kom om te skitter. Dis altyd lekker om die glansryke outfits te sien, maar na watter geleentheid trek jy daai vreeslike rokke aan – behalwe ’n matriekafskeid en troues?  En dis ook maar net as vreeslik uitspattige aandrokke jou ding is.  Dis lekkerder om die celebs by ’n geleentheid te sien wat in die dag plaasvind, want dan kan jy darem jouself sien die uitrusting ook dra. Maar wat nog beter is, is om celebs te sien op hul “afdae”. Wanneer hulle nie regtig nodig het om mooi te lyk vir die kamera nie. En dan sien jy dat hulle dit geniet om gemaklik te wees sonder baie fieterjasies. 