ESKOM het Donderdag ontken hy loop gevaar van onmiddellike bankrotskap, terwyl berigte oor sy benarde finansiële situasie tot kommer aanleiding gee. Eskom se geldsake het glo so versleg dat hy sukkel om sy krediteure te betaal. Khulu Phasiwe, Eskom-woordvoerder, hou vol die kragverskaffer se likiditeitsvlakke is steeds voldoende: “Die vlakke is tot Maart 2018 onderhewig aan die uitvoering van die finansieringsplan.” Eskom het sy onttrekking van geld uit bestaande leningsfasiliteite verhaas om kop bo water te hou, insluitend om salarisse te betaal. – Fin24