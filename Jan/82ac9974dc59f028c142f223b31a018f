BY SONDAG se Screen Actors Guild Awards was dit die kinders op die rooi tapyt wat my aandag getrek het. Laas jaar het ons ’n local prom ge-cover en die girls was uitgevat met hoë hakke en al. Wat ek van die jong klomp op die rooi tapyt gehou het, is dat hulle so gemaklik in hul uitrustings was. Die tienjarige This is Us-aktrise Faithe C. Herman het een van daai rokke aangehad wat ek wens hulle in sizes vir grootmense ook maak. Daar was nog altyd een of ander sprokieselement aan dié tipe rokke. Sy het ’n bolla gedra en het net ’n getinte lipgloss op haar lippe gehad. Dit lyk asof sy ’n bietjie maskara dra, maar hei ... mooi wimpers kan ook net in haar gene wees. Millie Bobby Brown (13) van Stranger Things-faam het reg gekom om te dans in haar Converse wat sy met ’n pienk sequenced rokkie gedra het. Sy het ook glitter op die oë gehad (wat ’n mens in jou jeug moet benut, want glitter werk nie so goed wanneer die lyntjies om die oë begin wys nie). Die linte om die bollas was ook ’n oulike touch wat ek ook beoog om te doen. Ek is dalk nie meer 13 nie, but let me live, oukei!