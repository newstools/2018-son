GEORGE. – ’n Woedende mob het ’n bebloede 30-jarige man in die straat agtergelaat. Die man het talle wonde aan sy kop en lyf gehad. Die polisie vermoed hy is in ’n mob justice-aanval getakel weens die vermoede dat hy diefstal gepleeg het. Hy het die aanval nie oorleef nie. Dié voorval het die naweek in Thembalethu plaasgevind nadat die slagoffer glo uit ’n shack geruk en toe met kaal vuiste, stokke en leë bottels aangeval is. Toe die slagoffer val, het die mob hom blykbaar begin stenig. Hy is na die George-hospitaal geneem, maar het kort ná toelating beswyk. Vloek Gister het die gemeenskap nog hieroor gegons. ’n Inwoner het anoniem vertel: “Ek het ’n man hoor skreeu en huil en baie mense wat vloek. Ek was te bang om te loer of uit my huis te gaan, want dit het al voorheen in ons gemeenskap gebeur.” Kapt. Dumile Gwavu, polisiewoordvoerder, het die voorval bevestig en gesê hulle ondersoek die saak. Lesers met inligting kan speursers. Lucelle van Rensburg by 044 802 8934 bel.