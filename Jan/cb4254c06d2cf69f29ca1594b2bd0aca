BEWEERDE gesteelde visvang­gereedskap van derduisende rand is by ’n man in Despatch buite die Baai gevind. Volgens sers. Majola Nkohli, ’n polisiewoordvoerder, het die voorval Maandag gebeur. “Omstreeks 21:00 het die polisie gereageer op inligting oor gesteelde vissersgereedskap in ’n huis in Acasiastraat in Despatch.” “ ’n Man (23) van Despatch is in sy huis gearresteer en vermoedelik gesteelde eiendom van sowat R80 000 is gevind.” Die polisie het op visvanggereedskap beslag gelê. Die man is gearresteer op aanklag van die besit van gesteelde eiendom. Die polisie het gesê die items is van ’n boot naby Colchester gesteel. Die verdagte het gister in die Uitenhage-landdroshof verskyn.