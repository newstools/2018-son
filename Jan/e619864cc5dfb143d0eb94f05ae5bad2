DIÉ rysresep lewer vier tot ses porsies. Bestanddele: 80 ml botter 500 g witrys, afgespoel 1 blikkie klappermelk sout na smaak 6 kerrieblare, gekap 60 ml gekapte kol­janderblare 50 ml gekapte pieter­sielie 2 gekapte groen brandrissies 60 ml gekapte pistasieneute 30 ml rysspeserye 15 ml knoffel-en-kruie-geurmiddel Metode: 1. Verhit die botter in ’n kastrol. Voeg die rys by en roer oor matige hitte tot die korrels glasig is.  2. Voeg die klappermelk en ongeveer 200 ml kookwater by om die rys volgens die absorpsiemetode gaar te maak. 3. Verhit tot kookpunt en voeg die res van die bestanddele by. 4. Roer sodat die rys nie aanbrand nie. 5. Stel die hitte so laag moontlik, maak die rys met ’n vurk los en laat stoom tot die korrels sag is. Laat staan ’n paar minute. Sit voor soos verkies. 