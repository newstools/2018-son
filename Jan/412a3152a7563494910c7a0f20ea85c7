TOILETPAPIER vir Afrika! Dinge het Vrydagoggend in Plattekloofweg in die Kaap interessant geraak toe ’n trok aan inkontinensie gely en honderde pakke toiletpapier in die pad ge-dump het. Op ’n Twitter-video deur Rob Beezy gryp sommige mense pakke asof hulle die vorige aand week oue akni geëet het. Ander probeer darem die piles uit die pad skuif voordat daar dalk ’n pile-up van ’n ander aard plaasvind. Rob Beezy van TrafficSA het aan Drum gesê hy het die video by iemand op Whats­App gekry. Hy het droogweg bygevoeg dat al die rolle blykbaar one ply was.