DIE cops het ’n man (46) weens die onwettige besit van perlemoen ge­arresteer. Volgens ’n polisiewoordvoerder, sers. Noloyiso Rwexana, het lede van die Flying Squad ’n wenk op­gevolg dat ’n voertuig in Goodwood perlemoen vervoer. “Die lede het die voertuig deurgesoek en 13 sakke met 2 585 perlemoene gekry. Dit het ’n straatwaarde van R100 000. “Die man is gearresteer en sal in die landdroshof in Goodwood verskyn.” Die Wes-Kaapse polisiekommissaris, lt.genl. Khombinkosi Jula, het die cops bedank omdat hulle die perlemoen gekry het. Dié seebron word deur misdaadsindikate geplunder.