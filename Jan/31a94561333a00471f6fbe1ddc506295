SUURBRAAK. – So vroeg in die nuwe jaar neuk dit met twee ID’s waarin twee verskillende Maggie Jantjiese pryk. Jantjies (42), van Suurbraak, sê: “Toe ek via e­Filing my tax wou doen, het die stelsel my ID verwerp omdat daar nog ’n Maggie Jantjies met dieselfde ID-nommer is.  “Tog bly ek en my carbon copy in verskillende dorpe. Nou sit ek sonder my S­ARS­uitbetaling, wat in die vakansie nuttig kon gewees het.” Volgens dié Jantjies het sy vasgestel die ander Jantjies se ID is op 12 April 1994 uitgereik. Haar eie een is op 3 Mei 1982 uitgereik en toe weer in Desember 1995. Die dubbelganger woon blykbaar in Heidelberg, Gauteng. Jantjies het geen kontak met haar nie. “My lewe staan stil. Wat as ek nog besigheid wil doen waarvoor my ID nodig is? Ek was al hoeveel keer by home affairs. Niks gebeur nie.  “Ook SARS kon my nie help nie, want daar is glo ’n pen­sioenuitbetaling teen my ID-nommer. Ek was selfs by die polisie vir verklarings, maar dis alles tevergeefs.” Binnelandse sake het nie op Son se e-posse gereageer nie.