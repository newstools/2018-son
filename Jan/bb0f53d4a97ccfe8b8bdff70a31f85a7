MARGOT Robbie wil haar loopbaan nou na agter die kameras neem. Eonline.com berig die Suicide Squad-aktrise het in ’n onderhoud met Elle oor haar loopbaan en haar loopbaan-hoogtepunte gesels. “Ek is steeds lief vir toneelspeel. Maar ek het die laaste tien jaar op ’n filmstel deurgebring en ek het besef as ek my hart en siel in ’n film wil stort, wil ek een van die stemme in die gesprek wees wat die besluit neem,” sê sy oor direct­ing. Margot het dié toekenningseisoen baie erkenning vir haar rol as Tonya Harding in I, Tonya ontvang. Soos sy egter met haar loopbaan vorentoe beweeg, vergeet sy nie waar sy begin het nie. “Toe ek die eerste keer New York toe gekom het, het ek my eerste paycheck gevat, reguit na die Tiffany’s op Fifth Avenue gegaan en ’n airplane charm vir my bracelet gekoop,” onthou sy een van die hoogtepunte in haar loopbaan. “Dit was die beste gevoel ooit. Ek het my klein boksie gekry en ek het dit vir myself gekry.”