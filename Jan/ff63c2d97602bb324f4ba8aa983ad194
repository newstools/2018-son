DIE vernaamste prioriteit van die ANC in die Oos-Kaap is om die Nelson­ Mandelabaai-munisipaliteit te herwin. Só het Oscar Mabu­yane, die ANC se voor­sitter in die Oos-Kaap, aan eNCA gesê. Dit was op die party se 106de verjaardag­vieringe Saterdag in Oos-Londen. Mabuyane het gesê: “Dít is ons top-prioriteit in die Oos-Kaap. Ons kan niks geniet sonder die Nelson Mandelabaai-metro nie.” Hy het gesê om die Metro af te staan én hoe dit gebeur het, was ’n groot terugslag. Program Oor die koalisie­regering waarin die DA die Metro met kleiner partye beheer, het Mabuyane gesê die ANC sal dit nie duld nie. Hy het gesê die ANC het ’n program geskep waarmee die party die Nelson Mandelabaai-metro sal herwin. “Ons werk baie hard daaraan. Die inwoners van Nelson Mandelabaai het gepraat en gesê hulle wil die ANC terughê,” het Mabuyane gesê. Hy meen die ANC kort die regte leiers om te doen wat reg is vir die inwoners van die land en om die foute van die verlede reg te stel. Hy moedig die party aan om sy onder­steunersbasis oor die land heen te verbreed.