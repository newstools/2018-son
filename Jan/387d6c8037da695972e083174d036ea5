WETSTOEPASSINGSBEAMPTES was verlede week bedrywig in Oos-Londen. Hulle het talle verdagtes in ­hegtenis geneem en beslag gelê op verskeie items. Luidens ’n polisieverslag is twee verdagtes in hegtenis geneem vir die besit van dagga, Mandrax-tablette en vermoedelik gesteelde eiendom. Altesame 11 verdagtes wat vermoedelik onwettige immigrante is, is aangekeer. Tien winkels wat sonder ’n lisensie sake doen, is gesluit. Kontant Boetes van R10 000 is uitgereik aan eienaars van sakeonder­nemings wat sekere voorwaardes van hul sakelisensie verontagsaam het. Drie kennisgewings ten bedrae van R3 500 is uitgereik. Luidens die verslag is ’n rits beslag­leggings ook gedoen, waar­onder R58 600 in kontant, 492 vervalste CD’s, 9 bokse fake sigarette, 11 messe, ’n speelgoedgeweer, pepersproei en 2 selfone. Daar is ook beslag gelê op honderde yslollies, ’n masjien wat lollies vervaardig en twee skape. Drie laptops is ook in Albany­straat gekonfiskeer.