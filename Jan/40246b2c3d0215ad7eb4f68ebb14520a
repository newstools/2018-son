AJAX Cape Town het Vrydag voor sy wedstryd teen Free State Stars gesê geen vrae mag oor Tendai Ndoro gevra word nie. Dis blykbaar omdat dié speler in die sop is by die Premier-sokkerliga (PSL)-owerheid. Dié Zimbabwiese doelskieter van Ajax is uit die beginspan gelaat vir dié wedstryd. Ajax en Stars het gelykop (0-0) gespeel in die Cape Town Stadium. Dit het aan die lig gekom dat Ajax in die duister is oor die speler se beskikbaarheid vir hom. Vrae het ontstaan oor Ndoro se skuif na Ikamva. Dit is Ndoro se derde skuif dié seisoen nadat hy vroeër vir Orlando Pirates uitgedraf het. Ndoro het in Desember ook ’n kort rukkie vir Al Faisaly in Saoedië-Arabië gespeel, waar hy een doel aangeteken het. Ndoro het ook ’n doel vir Ajax aangeteken in die span se eerste sege van die nuwe jaar. Dít was toe die Urban Warriors Platinum Stars met 3-1 geklop het. Ndoro se registrasie met Ajax breek egter geen wette en regulasies van die sokkerbeheerliggaam, Fifa, nie. Dis nié onwettig vir ’n speler om by drie klubs geregistreer te wees nie, maar hy mag net vir twee van hulle speel. Vergader Ndoro het egter reeds vir drie klubs gespeel. Dit is juis daarom dat Ndoro vandag met die PSL sal vergader. Ajax se mediabeampte, Riyad Khan, her Vrydag gesê: “ ’n Verhoor moet eers gehou word. Eers daarna sal ons kommentaar lewer.”