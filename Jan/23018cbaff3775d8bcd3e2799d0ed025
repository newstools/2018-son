ROGER Federer het sy voorma­lige spanmaat Martina Hingis geloof vir haar rol in sy roemryke tennisloopbaan. Federer het aan Hingis hulde gebring nadat hy Switserland Saterdag in Perth gehelp het om teen Duitsland hul derde sege te behaal in die gemengdespan­toernooi om die Hopmanbeker. Eers het Federer die Duitser Alexander Zverev met 6-7, 6-0 en 6-2 in die mans­enkelspel geklop. Daarna het hy en Belinda Bencic in die gemengde dubbelspel met 4-3 en 4-2 met Zverev en Angelique Kerber afgereken. Volgens Federer het die Hopman-sege wat hy in 2001 saam met Hingis behaal het sy loopbaan help vorm.  “Sy is sielkundig geweldig sterk en ’n bestendige speler.” – Reuter­s