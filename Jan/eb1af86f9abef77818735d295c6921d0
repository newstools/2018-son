TWEE inbrekers het haar waardevolste goed gesteel: haar Brazilian-pruik, leesbril, selfoon en twee pit bull puppies! ’n Vrou (36) wat alleen in George woon, vertel sy was tuis toe twee verdagtes instorm en geld eis. En toe gryp hulle alles wat sy die meeste like. Sy verkies om anoniem te bly oor sy skrikkerig voel vir die rowers wat haar glo met messe gedreig het. Sy sê: “Ek wens net hulle kon die hondjies teruggee. “En wat wil hulle met my wig doen? Hulle vermom om ander ook te beroof?” Kol. Avril Kriga het bevestig die cops ondersoek ’n huisroof. Geen verdagte met mooi hare is nog gearresteer nie.