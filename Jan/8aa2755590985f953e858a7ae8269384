’N MAN is gister­oggend in die Strand in ’n motorfiets­ongeluk dood. Die polisie het nie die slagoffer se naam bekend gemaak nie. Hy het ’n verkeerslig net ná 09:00 op die hoek van Onverwachtstraat en Gordonsbaaiweg met sy motorfiets getref. Die slag was glo so geweldig dat die verkeerslig se paal uit die grond gelig is. Daar word vermoed die slagoffer het beheer oor die motor­fiets verloor nadat hy ’n hartaanval in die saal gekry het.