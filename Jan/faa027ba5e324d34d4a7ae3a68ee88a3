KELLY Clarkson het weer real geraak oor ouerskap. Eonline.com berig in ’n The Voice-paneelbespreking het die sangeres gesels oor die lewe, liefde en die realiteit van ’n celeb wees met kinders. Kelly en haar man, Brandon Blackstock, het twee kinders. Sy hou haar lyf ook ma vir Brandon se twee kinders uit ’n vorige huwelik. Sy het erken: “Hulle is uitdagend.” Toe grap sy: “Wyn is nodig.” Kelly is ook gevra of sy en Brandon nóg kinders wil hê.  Sy het dit toe duidelik gestel: “Ons is klaar met kinders!” Die 35-jarige Kelly sê ook dis humbling om kinders te hê. “Hulle is wonderlik ... en hulle leer my (dinge). Ek weet dit klink regtig dom, maar kinders leer jou om ’n beter mens te wees, want hulle kyk na alles wat jy doen.  “Nie net vir my by die huis nie, maar vir my wat hier by julle almal sit.”