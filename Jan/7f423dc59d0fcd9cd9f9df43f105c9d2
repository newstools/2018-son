LEERDERS van die Sekondêre Skool Atlantis moes Woensdag koes toe verskeie skote op hulle geskiet is. Een leerder is gewond. Charlie Mar­thinusen, die skoolhoof, het gesê hy weet nog nie presies wat gebeur het nie. Hy’t egter bevestig ’n gr. 8- leerder is gewond toe jong mans ná skool op van die leerders geskiet het. Leerders wat op hul busse gewag het, het almal na die kantoor gehardloop vir skuiling en was baie skrikkerig om met Son te praat. Seepglad Riaan Batist, die koördineerder van die gemeenskapspolisiëringsforum en buurtwagte, sê hulle het agt skole as hotspots geïdentifiseer en buurtwaglede is reeds by van die skole ontplooi om die probleem hok te slaan. Hy voeg by die polisie het hulle bygestaan en die eerste drie dae van die skooljaar het seepglad verloop. Lede van die Atlantis-misdaadvoorkomingseenheid was vinnig op die toneel en het verskeie persone ingeneem vir ondervraging.