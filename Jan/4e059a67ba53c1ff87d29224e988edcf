HOE deal jy met ’n noodgeval? Wat doen ’n mens as iemand flou word? Hoe help jy as dit lyk of iemand choke (sien die berig onder)? ER24 gee raad. Wat moet ek doen as iemand flou word? Probeer voorkom dat hy of sy seerkry wanneer hulle omkap. Laat die mens plat lê op ’n bed of op die vloer sodat bloed makliker van hul hart na hul brein kan vloei. Lig hul voete so 30 cm en maak seker stywe klere en hul belt is losgemaak. As die mens nie binne ’n minuut weer bykom nie, moet jy ’n ambulans bel. Ek het my hand op die stoof gebrand. Moet ek hospitaal toe gaan? Noodhulp is die belangrikste eerste stap. Hou jou hand 15 tot 20 minute onder skoon, koel lopende water, selfs al vorm geen blase nie. Dit sal verdere skade voorkom aan die dieper vellae wat letsels en ander komplikasies veroorsaak.As ’n blaas gevorm het of jy on­draag­like pyn ervaar, moet jy hospitaal toe gaan dat hulle daarna kyk. Moet liefs nie ys of bevrore groente direk op die brandwond sit nie; die ys rig nog skade aan jou vel aan.