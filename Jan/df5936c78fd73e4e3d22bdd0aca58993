DIE voormalige Fifth Harmony-lid Camila Cabello wil maar net nie details gee oor hoekom sy by die groep weg is nie. Billboard.com berig dat sy in ’n onderhoud met Rolling Stone laat hoor het dat sy “nie die droom wil bederf nie”. Camila is in 2016 weg uit Fifth Harmony en is nou heel suksesvol met haar single “Havana”, wat ’n groot hit is.  Maar sy moet steeds oor die seer kom daarvan om die groep te verlaat. “Hulle het in iets moois geglo,” sê Camila oor Fifth Harmony se lojale fans. Camila het die groep met One Direction vergelyk toe sy sê: “Niemand sien regtig behind the scenes nie. Jy sien net die droom.” Die sangeres weier ook om te sê of sy die groep verlaat het en of sy uitgeskop is.