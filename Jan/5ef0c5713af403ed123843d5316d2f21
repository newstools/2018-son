THEO Walcott is nou ’n Everton-speler. Dié voormalige Arsenal-ster het ’n kontrak van drie en ’n half jaar onderteken om vir die Merseyside-span uit te draf. Volgens Walcott (28) wil hy nou help om die Toffees na die volgende vlak te neem. Die 28-jarige Walcott het hom in 2006 by Arsenal aangesluit en 108 doele in 397 wedstryde aangeteken. Hy het egter gesukkel om onder Arsène Wenger (bestuurder) speelkans te kry. Hoewel die klubs nie aangekondig het hoeveel vir die speler se dienste betaal is nie, word berig dat Everton £20 miljoen (byna R339 miljoen) uit die sak gehaal het. Walcott het sy mediese ondersoek Woensdag afgehandel. “Ek het hierheen gekom met ’n plan en dit is om die klub te help om sukses te behaal. “Met die spelers wat tans op Everton se boeke is, is ek oortuig ons, die span van Goodison Park, is gereed om na die volgende vlak te beweeg.” – Reuters