TWEE vlieëniers het ongedeerd daarvan afgekom toe hul vliegtuig gister op Illovo-strand in KwaZulu-Natal ge-crash het. Garrith Jamieson, Rescue Care-woordvoerder, sê dit het so net ná 07:00 by Elizabeth-rylaan in Illovo Beach gebeur. “Die paramedici het op die call gereageer en die vliegtuig aangetref waar hy op sy dak lê,” verduidelik hy. Luidens ’n twiet van KZN EMS het die vliegtuig ’n noodlanding uitgevoer. Jamieson sê die twee insittendes is buite die vliegtuig aangetref. Hulle is nie in die ongeluk beseer nie. Hy sê die rede vir die vliegtuig se probleme is onbekend, maar alle relevante owerhede was op die toneel om dit te ondersoek. – News24