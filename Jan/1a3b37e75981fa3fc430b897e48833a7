JOHANNESBURG. – Twee mense is met R6,7 miljoen in buitelandse geld betrap. Volgens Sicelo Mkosi, waarnemende woordvoerder van die Suid-Afrikaanse Inkomstediens, het doeanebeamptes die twee op die O.R. Tambo-lughawe onderskep. Hulle was op pad na Doebai. Volgens Mkosi het ’n inspeksie van hul bagasie $568 480 in onverklaarde Amerikaanse dollar tussen die klere opgelewer. Die twee is gearresteer. Mkosi het geen nader detail bekend gemaak nie, want die saak is baie sensitief. Die onderskepping van dié twee mense is deel van ’n wyer ondersoek waarby sindikate betrokke is. – News24