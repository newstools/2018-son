AS JY groot kan droom, kan jy skoolgeld wen. Almal ly weens vandag se moeilike ekonomiese tye en dit kos ouers sommer baie geld om hul kinders op skool te hou. Boonop styg skoolverwante uitgawes gereeld. Danksy Shoprite se kompetisie Class of 2018 kan on­geveer 450 leerders vanjaar weer hul skoolgeld vir die hele jaar wen. Die projek is deel van Shoprite se onderneming om gemeenskappe te help opstaan deur geleenthede te skep dat kinders kan leer. Sedert die kompetisie sowat drie jaar gelede begin het, het Shoprite reeds meer as R5 miljoen aan skool­gelde uitbetaal en duisende skoliere gehelp. Leerders van gr. 1 tot matriek landwyd kan deelneem. Al wat hulle moet doen, is om ’n prentjie te teken of ’n kort opstel te skryf oor wat hulle eendag wil word. Benewens die kompetisie het die Shoprite Group of Companies ook ander geleenthede waarby jong mense kan baat vind. Die groep belê tot R20 miljoen in beurs­programme. Daar is beurse vir matrieks wat nog met hul tersiêre onderrig moet begin en vir studente wat hul studie wil voortsit. Mense wat beurse kry, moet vir ’n ruk vir die groep gaan werk. Dit beteken dus afgestudeerde studente het ’n werk. Van verlede jaar se wenners is Mercedes Keith (9), wat eendag ’n veearts wil wees, Aaron Bruintjies (11), wat ’n brandweerman wil word en Ayabulele Mongezi (12), ’n voornemende dokter. Inskryfvorms is by Shop­rite-winkels landwyd te kry of aanlyn by www.shoprite.­co.za. Die kompetisie Class of 2018 sluit op 28 Januarie. Die name van die wenners sal vroeg in Februarie aan­gekondig word.