HAAI, Sonlanders! Dié oom beloof om nie weer daai fout te maak deur ’n verhaal te plaas wat julle reeds gelees het nie. Aanvaar asseblief die oom se askies oor hierdie drukkersduiwel-fout. Maar hierdie week maak ons daai duiwel ’n liegbek deur ’n splinternuwe Jeppo-verhaal te plaas. Jeppo die Huisredder is SALMON SMITH  se nuutste skryfstuk. Geniet die eerste hoofstuk! JEPPO Pokpas, beter bekend as “Jeppo die Laksman”, hoor die voetval agter hom terwyl hy in die halfdonker stegie langs Kortmarkstraat in die Kaapse middestad loop.Hy loer oor sy skouer en sien vier jongens agter hom aangeloop kom. En hulle lyk nogal vreeslik haastig.Sy instink waarsku hom dat dié jongens moeilikheid voorspel – hul hele houding spreek boekdele uit ’n riller.Jeppo versnel sy pas om gouer in die besige Langstraat te kom.“Hosh! Djy, staan vas daar!” skree een van die jongens sommer so rof agter hom aan.Jeppo steek vas en draai stadig om.Hy voel hoe die adrenalien deur sy are bruis. Hy’s gereed vir enige gevaar wat sy kant toe kan kom. Lelike scars Hy gaan staan met sy voete uitmekaar geplant, hande in sy jassakke en wag die skurke in.“Wat het djy daar vi o’s?” vra een jong met twee lelike scars wat dwars oor sy neusbrug tot op sy linkerwang loop. Daar is ook ’n hele hap uit sy regteroor.Jeppo se oog vang ook die lelike weghol-hou agter die jong se kop toe dié vlugtig agter hom loer.“Jirre, Boet, maar die lewe het jou darem ’n k*k streep getrek!” sê Jeppo en kyk die jong skurk geamuseerd aan. “Kyk hoe lyk jou gevreet en kop. Dan soek jy nog k*k met vreemdelinge!”Scarface gluur Jeppo aan terwyl sy makkers Jeppo omsingel. Hulle pluk almal nou messe uit.“Djy moetie kô nwatas praatie, djou n***!” kap Scarface na Jeppo. “Ek sien djy’t nogal ’n kwaai leerjas aan. Gie dít en djou geld, of djy’s vedala!”Jeppo knoop tydsaam sy lang, donker leerjas oop en druk sy kenmerkende Stetson-hoed stywer op sy kop – ’n teken dat hy hom nou reg maak vir aksie.“Ek wil julle graag net raad gee. Vat nou jul messies, draai om en stap vinnig terug na waar julle ook al vandaan kom.“Ek is net bang julle kry dalk seer,” sê hy saaklik.Die gespuis is ’n bietjie van stryk gebring deur die cool houding van die vreemdeling voor hulle.Menige slagoffer sou al gehardloop het. Maar dié man straal nie ’n greintjie vrees uit nie.Die skollies kyk nou onseker na mekaar.“Nou waarvoor wag julle?” daag Jeppo hulle verder uit. “As julle my wil beroof, doen dit dan!“Dis mos jul trade, julle lafhartige gemorste. Julle teer op die sweet en vrees van ander mense.“Julle is te k*k sleg om te werk!“Laat ek dit sommer nou duidelik maak?...“Ek is nie bereid om my besittings met julle te deel nie. So, voertsek hier weg voordat ek julle bliksem!” Dis Scarface wat eerste reageer. Hy mik met sy mes na Jeppo, maar al wat hy vir sy moeite kry, is ’n geniepsige vuishou op sy bek.In dieselfde beweging gryp Jeppo hom aan die regterarm en gooi hom met ’n judobeweging op die harde plaveisel. Scarface val op sy linkervoorarm en dit breek met ’n harde klapgeluid.Terwyl die pyngille van die skurk met die lelike gevreet deur die steeg weergalm, skiet Jeppo sy regtervoet uit en tref skurk nr. 2 onder sy ken. Nr. 3 kry ’n blitsige skop teen die kant van sy kop.Die twee skurke trek in verskillende rigtings. Nr. 2 skuur op sy rug oor die plaveisel terwyl nr. 3 se kop ’n muur met ’n dowwe tok-geluid konnek.Terwyl skurk nr. 4 nog besluiteloos daar staan, kap Jeppo hom met ’n karate-hou teen die kant van sy kop, gryp sy arm vas en gooi hom ook met ’n judobeweging gat oor kop. Die skurk hik en poep gelyk soos hy die grond tref.Dít alles gebeur in die bestek van drie sekondes.Al vier skurke lê en kreun nou op die grond.Scarface gluur Jeppo vol pyn en woede aan. “Djy’t my arm gebriek! Djy gaat sien, ek gaat ’n saak maak en die k*k uit djou sue!”Jeppo se oë is twee donker, yskoue poele terwyl hy op Scarface afloop.Hy kry Scarface aan sy gesonde arm beet en breek dit óók met ’n harde klapgeluid.“Nou kan jy my vir twee gebreekte arms sue, pleks van net een!” spoeg Jeppo dit uit.Met ’n wyd oopgesperde bek kerm Scarface sy pyn en lyding verder uit.Toe Jeppo sy yskoue oë op hulle rig, onthou die ander drie skurke skynbaar hulle het nog dringende werk iewers anders.Hulle smaak nie nou dieselfde paadjie loop as hul voorbarige makker nie.Hulle hardloop halsoorkop in die stegie af en los Scarface alleen agter.Jeppo stap rustig in die stegie af terwyl Scarface nog sy pyn-en-lyding-deuntjie sing.Waar Kortmarkstraat en Langstraat kruis, keer ’n wildvreemde man Jeppo skielik voor.“Askies tog, Meneer, my naam is Thomas Vermeulen,” stel hy homself voor. “Ek het nou gesien wat Meneer met daai skollies gemaak het.”Jeppo kyk die man half geïrriteerd aan. “Ja, en jou punt is...?”“Nee, Meneer, ek het gelaaik wat ek gesien het. Meneer kan mos goed baklei. Ek dink mos nou Meneer is miskien net die regte man om my te help.” Groentemarkplein Jeppo stoot Thomas liggies uit die pad. “Asseblief, Meneer, ek het nie nou tyd hiervoor nie. Verskoon my, asseblief.”Hy loop haastig in die rigting van Groentemarkplein, maar Thomas draf al agterna.“Asseblief, Meneer. Ek het regtig Meneer se hulp nodig,” soebat hy.“Ek en my gesin is uit ons huis gedryf deur ’n groot gangster van hier uit die Kaap.“Zohar Matta is ’n wrede man en hy het ons klein dorpie kom omkeer.”Jeppo steek viervoet in sy spore vas toe hy die naam hoor.Zohar Matta?... Die kinderverkragter wat destyds skotvry uit die hof gestap het toe al die sake uit die hof gegooi is omdat sy minderjarige slagoffers te vreesbevange was om teen hom te getuig.Hy wat Jeppo is, wou Matta laat boet vir sy dade, maar die gemeenskap van Mitchells Plain het hom voorgespring en daai aand Matta huis aan die brand gesteek.Hy het toe gevlug en van die aardbol af verdwyn.Nou kom dié wildvreemdeling en praat van ’n Zohar Matta. Kan dit dieselfde skurk wees?Jeppo draai hom om en sy gesig is graniethard?... Lees môre verder