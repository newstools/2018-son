LOS die jitters oor die eerste kwartaal vinnig op en sorg dat jou kind emosioneel vir skool gereed is. Nikki Bush, ’n kenner van ouerskap, sê ’n mens moet verseker jou kind pas goed by die nuwe skoolroetine aan. Die eerste klok van die 2018-skooljaar het vanoggend gelui en jitters is ’n werklikheid vir sommige kinders. Dit is veral so vir dié wat die eerste keer by ’n klaskamer inloop. Bush sê kinders vind dit stresvol om aan te pas by die verandering in hul gewone omgewing. So ook wanneer hulle na ’n nuwe skool, van preprimêr na primêre skool of van laerskool na hoërskool toe gaan. Sommige van hulle vind dit skrikwekkend om selfs net na die volgende graad toe te beweeg. “En ouers wêreldwyd stem saam – wanneer kinders irritable en ongemaklik is, is ma en pa ook,” vertel Bush. Sy beveel beweging aan om kinders te help cope. Bush sê aktiwiteite wat beweging insluit is hoogs voordelig. Dit verhoog endorphins en sit kinders in ’n beter luim. Bush stel speletjies soos wegkruipertjie voor.