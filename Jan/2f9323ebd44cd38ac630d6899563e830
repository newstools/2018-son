DIE bail van twee ANC-raadslede wat teregstaan op aanklag van aanranding met die opset om ernstig te beseer, is gister verleng toe die saak in die Baaise landdroshof uitgestel is. Die beskuldigdes is Andile Lungisa en Gamalihleli Maqula. Lungisa het op 27 Oktober 2016 vir Rano Kayser, die burgemeesterskomiteelid vir paaie en vervoer, op ’n gespanne raadsvergadering na bewering met ’n glasbeker aangerand. Maqula het op sy beurt vir Werner Senekal, die hoofsweep van die Nelson Mandelabaai-munisipaliteit, na bewering in die rug gewond. Gister kon die getuienis van ’n vroue-polisiekaptein nie aangehoor word nie. Dit was omdat die beskuldigdes se lawyer, Lu­thando Ngqakayi, betrokke is by ’n ander saak wat ook gister in die hof gedraai het. Ngqakayi het hiervoor om verskoning gevra. Die polisiekaptein het aangedui sy is nie vandag en môre beskikbaar nie. In ’n stadium het Ngqa­kayi aangedui die hofverrigtinge kon gister hervat word en dat daar na die getuienis van die polisiekaptein geluister kon word. Kort daarna het hy egter sy mind ge-change en vir uitstel gevra. Landdros Mornay Cannon het die saak tot 19 Maart uitgestel. Lungisa en Maqula is albei op borgtog uit.