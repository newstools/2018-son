DIE gewilde My Kitchen Rules SA kom terug – en die oudisies is om die draai. Voornemende deelnemers wat dink hulle kan die beoordelaars – J’Something en David Higgs – beïndruk, moet hier lees. Oudisies is op 13 en 14 Januarie. In die Kaap kan jy dit aflê by Mac Suppliers, by Benbowlaan 32 in Epping Industria 1. Vir meer info kan jy jou by MKRSA se WhatsApp-groep aansluit. Besoek ook mnet.tv/mkr om inligting te kry. Vir die oudisie moet jy en jou fellow foodie ’n koue gereg berei. Jy moet alles wat jy nodig het in ’n cooler box saambring. Jy kan voorsit wat jy wil, maar maak seker jy het die nodige eetgerei om jou skepping mooi te kan aanbied. Deelnemers moet 18 wees op 13 Januarie.