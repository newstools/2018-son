MTHATHA Bucks het Saterdag op Parowpark in Kaapstad met 1-2 teen Stellenbosch FC vasgeval. Hoewel Bucks erg sukkel, is dit hul eerste nederlaag van die jaar. Die span van die Oos-Kaap het in sy twee vorige wedstryde twee keer van agter gekom om gelykop uitslae af te dwing. Bucks het laat ’n doel aangeteken, maar het ongelukkig nie hierdie keer weer ’n gelykmaker aangeteken nie. Bucks kan egter nie bekostig om foute te maak nie. Hulle sit heel laaste op die NFD-puntelys en sal oorwinnings moet behaal as hulle relegasie wil vryspring. Die kompetisie, veral aan die onderkant van die NFD, lyk baie taai en dit sal vir enige span moeilik wees om te ontsnap. In werklikheid kort Bucks net een sege om uit die relegasiesone te kom. Hul laaste oorwinning was verlede jaar in Oktober. Die span het tans in nege agtereenvolgende wedstryde aan die kortste ent getrek, maar die spanbestuurder, Luxolo Matikinca, dink hulle kan weer op die wenpad kom. “Dit kan al die nuwe spelers nog ’n tydjie neem net om momentum te bou,” verduidelik hy. “Ek glo wel ons kan ’n paar oorwinnings behaal met die gehalte wat ons het.” Bucks se volgende krag­meting is op 27 Januarie in die Mthatha Sta­dium teen Mbombela Unit­ed.