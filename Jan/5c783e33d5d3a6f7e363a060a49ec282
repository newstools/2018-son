ROBERTSON. – ’n Man wat onlangs vrygelaat is nadat hy gemang het vir moord, is weer voor vir moord. Familielede sê Wayne Pietersen (34) het Sondagaand saam met sy tjommies gekuier toe die verdagte by die groep gaan staan het. Die ou het na bewering skielik ’n mes uitgeruk en Pietersen een keer in die rug gesteek. Volgens Pietersen se tjommies wou die verdagte ook ’n man wat in die pad geloop het met die mes aanval. Beswyk Pietersen wou huis toe vlug, maar het inmekaargesak. Teen die tyd dat sy familie op die toneel aangekom het, het Pieter­sen reeds swaar asemgehaal. Hy is inderhaas hos­pitaal toe geneem, maar het teen Maan­dag­oggend beswyk. Kapt. FC van Wyk, polisiewoordvoerder, het die voorval bevestig en gesê die verdagte is reeds in hegtenis geneem. Hy het gister in die landdroshof verskyn op aanklag van moord en sal in hegtenis bly. Pieter­sen word Saterdag 14:00 vanuit die VGK Robertson-Oos ­begrawe.