LADISMITH. – Hy is brandarm en nie belangrik nie. Hendrik Verandah glo dis hoekom die cops hom nie kop toe gevat het nie.Verandah, ’n bekende op sy  bicycle, vertel van sy ongelukkigheid: “Ek bly mos in Varkieskloof. Dit lyk nie vir my die polisie wil kom werk in Varkieskloof nie. Daar is by my hokkie ingebreek. “Toe steel die jongens my musiekboks. Ek is toe na die poelieste toe om die saak te gaan aanmeld. Weet jy wat sê hulle vir my?“Ek moet maar eers self na die skelm gaan soek.“As ek weet wie dit is, moet ek vir hulle kom sê. Is dit dan reg?”Goud Volgens Verandah het hy  weer vir hom ’n musiekboks gekoop, want musiek is sy lewe en al kos die bokse nie baie nie, is dit vir hom goud werd.Net twee weke later word dié boks toe ook gesteel.“Ek is weer stasie toe. Ek sê toe weer vir die polisievrou. “Sy sak toe af: ‘Wil jy ’n blou pakkie dra? Wil jy ’n ­poliesman wees?’“Selfs ’n hoëkop-polisieman het my weggejaag.” Verandah glo vas dis oor hy ’n arm man is wat in Varkieskloof woon. AO Jannie Cedras, ’n polisiewoordvoerder, sê: “Ons is ernstig met dienslewering. “Ons versoek mnr. Verandah om weer na die stasie te kom sodat daar aandag aan sy saak gegee kan word.”