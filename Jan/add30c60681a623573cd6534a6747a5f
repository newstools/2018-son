’N VERMEENDE kabeldief het Donderdag lepel in die dak gesteek. Hy is met 11 kV ge-zap toe hy glo ’n oorhoofse kabel probeer knip het. Die kabel voorsien krag aan ’n spoorstroomkring van Metrorail se sukkelende sentrale lyn. ’n Woordvoerder van Metro­rail, Riana Scott, sê luidens voorlopige verslae wou die ou, wat in sy vroeë 30’s is, ’n kabel tussen Nyanga­ en Heideveld knip. Hy is dood voordat nooddienspersoneel hom kon red. Die sentrale lyne sal in Bonteheuwel, Netreg en ­Nyanga gesluit bly weens vandalisme. – News24