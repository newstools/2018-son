DAVID Harbour kan binnekort die gewildste lid van Stranger Things se cast wees. Page Six berig die 42-jarige, bekroonde akteur het onlangs ’n fan se drome waar gemaak deur saam met haar vir haar jaarboek­foto’s te pose. En dit lyk of die man op ’n roll is, want hy het nou vir nog ’n droom ja gesê. Op Twitter het ’n fan wat as Eri­cka bekend is, gevra: “Wat sal dit vat om @DavidKHarbour te kry om in September die officiant by my troue te wees?” David het geantwoord dat 125 000 re­tweets nodig is, en dit moet inpas by die skietskedule vir reeks 3 van die gewilde sci-fi-reeks. “Ek sal ordained raak en die seremonie perform,” het hy bygevoeg. “Ek sal ’n gewaardeerde liefdesbrief van my keuse lees en nadat die koek gesny is, wil ek die eerste stukkie hê.” Die fan het toe meer as 134 000 retweets gekry. “Dammit, nog nie eens 24 uur nie. Jy joke seker! Message my asseblief om die bal aan die rol te kry,” het David geantwoord en bygevoeg: “Volgende keer gaan ek dit heelwat moeiliker maak, internet. Dis nie verby tussen ons nie.”