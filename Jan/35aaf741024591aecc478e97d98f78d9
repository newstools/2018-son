AL IS Jennifer Hudson ryk en famous kyk mense steeds neer op haar. The Sun berig die The Voice- beoordelaar het gepraat oor rassisme en die prejudice wat sy weens haar ras ervaar. Die Oscar-wenner word gereeld op vliegtuie na die ekonomiese klas verwys wanneer haar tickets sê sy vlieg eersteklas. “Daar was al verskeie situasies waar ek op ’n plane geklim het en die lugwaardin neem net aan dat ek agter in die plane moet wees. Dit gebeur baie,” vertel sy aan die Britse Cosmopolitan. “Ek is soos: ‘Nee, my sitplek is daar in eerste klas. Dankie.’ ” Jennifer sê ook mense neem aan haar huis behoort aan haar wit bestuurder, Charles. “Ek het een keer iets by my huis laat aflewer en hulle wou weet waar hulle dit moes sit. Ek het gesê ‘daar’ en die man het net daar gestaan. “Toe Charles inkom, het hy gevra: ‘So, waar wil jy graag hê moet die goed kom?’ ”