PRES. Jacob Zuma se rol is nou verminder tot ’n puppet-leier, terwyl die nuutverkose ANC-leierskap die toutjies in die regering trek, sê ANC-bronne aan The Witness. Volgens verskeie lede van die ANC se nuutverkose nasionale uitvoerende komitee het die nuwe top brass Zuma reeds beveel om sy kabinet te herskommel as deel van talle ingrypings waarmee hulle die vertroue in die regering wil herstel. Hulle sê adj.pres. Cyril Ramaphosa het die beleërde Zuma ’n lys met punte gegee wat hy in werking moet stel ten einde vertroue in die staat te herstel en eise vir sy herroeping te ontlont.