GRATIS tersiêre onderrig is belangrik vir die uitbreiding van toegang tot ekonomiese geleenthede vir Suid-Afrikaners van die armes en ­werkersklas wie se huishoudelike inkomste minder as R350 000 per jaar is. Só sê Cyril Ramaphosa, nasionale ANC-president, Saterdag op die party se 106de verjaardagvieringe in die Buffalostad-stadion in Oos-Londen. Hy sê dit sal geïmplementeer word deur beurse te verskaf vir klasgeld en studiemateriaal aan kwalifiserende Suid-Afrikaanse studente by openbare Technical vocational education and training-kolleges (TVET) en universiteite. Dié wat kwalifiseer, sal ook gesubsidieerde akkommodasie of vervoer ontvang. Volgens hom sal daar vanjaar met nuwe studente begin word. Studente wat tans befonds word uit ’n bestaande nasionale geldelike studentehulpskema se lenings sal in die toekoms met volledige beurse gehelp word. Ramaphosa het nie uitgewei oor die daarstelling van gratis tersiêre onderrig of dié se implementering nie. Pres. Jacob Zuma het verlede maand ’n stir veroorsaak met sy skielike aankondiging van gratis hoër onderrig vir die armes. Dit het vrese van chaos by universiteite laat ontstaan wat nou ge-face word deur ’n magdom aansoeke van duisende hoopvolle studente wat einde laas jaar skool voltooi het. Die skuldlas sal op die skouers van die regering geplaas word en verdere druk op die reeds beleerde nasionale begroting plaas. Toegang tot tersiêre onderrig bly ’n emosie-belaaide kwessie. Dít sedert die einde van apartheid, met kids van hoofsaaklik swart huishoudings wat sukkel om toegang te kry tot beperkte befondsing vir klasgelde deur programme soos NSFAS. In die lig van die landwye betogings deur universiteit­studente wat die laaste paar jaar op gratis onderrig aandring, het Zuma verlede maand belowe dat die regering onderrig aan die armes en werkersklas ten volle sal subsidieer. Hy het geen besonderhede verskaf oor hoe dit befonds sal word nie.