’N SPULSE Facebook-blad met meer as 17 000 lede en waar daar slegs een reël geld: Jy moet hou van ougat maak. Dié blad “Ougat Maak” beïndruk egter nie almal nie. Talle lesers het Son op Sondag genader en gekla oor hierdie blad. Veral ook omdat daar ’n foto van ’n kind op hierdie spulse blad se cover pryk. “Daar word van die liederlikste dinge op hierdie blad gepraat en dan word alles geassosieer met ’n kind?” wou ’n leser ontsteld weet. “Daar gebeur soveel siek dinge in ons gemeenskappe en dis platforms soos hierdie wat daai euwels aanmoedig.” Son op Sondag het gaan ondersoek instel oor dié groep wat stipuleer dat jy “nie moet join as jy skaam is nie”. Maar eers moes jy aansoek doen om ’n lid van dié blad te wees en drie vrae beantwoord, waaronder of jy beloof om nie skaam te wees nie en deel van die gesprekvoerings sal wees. Gesprekke op die blad word meestal deur mans gevoer wat almal op ’n nuwe vroulike lid met hul spulsheid toesak. En dan word jy gebombardeer deur stoute boodskappe soos: “Ek soek ’n ou wat kan lekker, ek sê, lekker ougat maak. Ek moet sommer net so kaal-kaal aan die slaap raak van lekker kry” en “ja, druk dit in my h*l as dit kan”, asook “ek het lank laas ougat gemaak, jirre, my k*nt bly gestraf word”. En toe ’n gay-lid ’n comment maak dat hy op soek na ’n outjie is, is hy omtrent ingedoen. “Tjek hier weg, ons sal jou ding afsny. Moenie vir jou jags hier kom hou nie,” was van die kommentaar. ’n Leser wat anoniem wou bly, sê een van haar Facebook-vriende het haar sonder haar medewete by dié stoute groep laat aansluit. “Taalgebruik en respek is vir my baie belangrik en in daai groep praat hulle soos hulle wil,” verduidelik sy en het haar toe sommer onmiddellik aan die groep onttrek. Son op Sondag het probeer om met een van die administreerders van die “Ougat Maak”-blad te praat. Hy het teen druktyd egter nie op ons versoek gereageer nie.