CAITLYN Jenner twyfel of sy ooit as ’n vrou liefde gaan vind. Mail Online berig Caitlyn het dít in Piers Morgan se program Life Stories bekend gemaak. Die 68-jarige Caitlyn kan nie “in haar toekoms” enige romanse sien nie. As Bruce Jenner was Caitlyn 3 keer getroud en die pa van 10 kinders. Sy sê nou sy is tevrede met ’n suksesvolle loopbaan en baie kinders: “Die lewe is baie besig. “Ek was 3 keer getroud, het 10 kinders en 12 of 13 klein­kinders, maar ek dink nie ek sal weer liefde vind nie. Ek sien dit nie in my toekoms nie,” het sy vertel. Caitlyn het openlik oor romanse gepraat, maar toe Piers haar oor haar sekslewe vra, het sy hom mooitjies gestop. In sy gewone straight-forward style het Piers gevra: “Sê my as ek te ver gaan, maar het jy nou seks?” Caitlyn het reguit geantwoord: “Jy gaan te ver, en dis nie jou besigheid nie!”