DIE agterstand van Kaapse Moslem-outopsies raak weer erger. Dit maak dit moeilik vir rouklaers om te voldoen aan die Islamitiese begrafnisprosedure wat ’n teraardebestelling binne 24 uur vereis.  “Die (onlangse) agterstand vir Moslem-outopsies was twee tot drie dae – ’n merkbare afname van die (aanvanklike) meer as ses dae ’n paar maande gelede,” sê sjeg Riad Fataar, tweede adjunkpresident van die Moslem Judicial Council en voorsitter van die Moslem-begraafplaasraad. “Weens die toename in gevalle in die vakansietyd, insluitend padsterftes, hou die agterstand aan met groei,” sê hy. – News24