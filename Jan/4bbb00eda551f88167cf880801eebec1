DIE geregtelike ondersoek na staats­kaping is ’n positiewe wending vir die land en alle skuldiges moet aan die pen ry, meen adj.pres. Cyril Ramaphosa. Hy en sy afvaardiging van ministers, onder wie Malusi Gigaba, minister van finansies, het Donderdag op die Wêreld- Ekonomiese Forum (WEF) in Davos, Switserland, met die media gesels. Ramaphosa het gesê: “Korrupsie is een ding wat groei kniehalter. Sodra die wanfunksie van staatsbeheerde entiteite en hul swak balansstate reggestel is, sal beleggers die land weer sien as ’n aantreklike beleggingsbestemming.” – Fin24