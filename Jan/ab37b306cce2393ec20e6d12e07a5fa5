JERMAINE Dupri het eindelik iets gesê oor die gerugte dat hy en die sangeres Janet Jackson weer saam is. Eonline.com berig die music producer (45) het gelag oor die stories van ’n romanse in die New Yorkse radiostasie Power 105.1 se oggend­program, The Breakfast Club. Hy is ook gevra of hy en Janet (51) minstens vriende is. “Ons was nog altyd vriende. Ek weet nie of ons al ooit nié vriende was nie,” het hy geantwoord. “Niemand het ons saam gesien nie; dis als net bespiegeling. “Ek het Janet byna 10 jaar ge-date. Hoekom sal ek wegkruip? Hoekom sal ek rond- sneak met iemand wat julle weet ek al by was?” Janet en Jermaine het in 2009 opgebreek en in November het ’n informant aan E! News gesê hulle het reconnect ná haar split van Wissam Al Mana (43).