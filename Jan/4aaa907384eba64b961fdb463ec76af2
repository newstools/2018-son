SES mense, onder wie vier kinders, is Vrydagoggend beseer toe hul taxi op die kruising van Military-weg en Depsiton-singel in Lavender Hill omgeslaan het. Paramedici van ER24 en ander bystanddienste het die taxi op sy sy halfpad op die sypaadjie gekry. Die insittendes het reeds uitgeklim en steeds in ’n waas op die sypaadjie gesit. Die paramedici het bevind vier kinders en twee volwassenes het ligte tot matige beserings opgedoen. die pasiënte is op die toneel behandel en daarna geneem na die daghospitaal in Retreat, waar hulle verdere behandeling gekry het. Die plaaslike owerhede was ook op die toneel om ondersoek in te stel. – ER24