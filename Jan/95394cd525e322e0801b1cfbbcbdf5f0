DIE verdrinking van nóg ’n kind in die Addo-Kirkwood-besproeiingskanaal het gelei tot hernude oproepe vir die sluiting daarvan. Masonwabe Maxhego (7) van Addo in die Oos-Kaap het op 4 Januarie verdrink toe sy naby haar huis in Valencia meegesleur is terwyl sy in die kanaal gespeel het. Masonwabe se dood is die mees onlangse verdrinking in dié kanaal. Talle mense het al deur die jare daar verdrink.   