HAAI, Sonlanders! Rowena is verveeld en besluit sy moet ’n ou kry. Sy maak ’n plan om Elton se kontakbesonderhede in die hande te kry. Geniet die derde hoofstuk van CHARLES DAVIDS se verhaal, Vorentoe. ‘DINK net, Lulu, as djy hys toe gan innie aande ná jou lang dag se wêk, wat gan deur jou mind?” gaan Babsie aan met haar gesprek asof sy nie oplet hoe haar vriendin haar vererg nie.Lulu gaap en staar Babsie blank aan voordat sy antwoord: “Ek dink aan lig, hoeveel units oor is byrie huis, en soms of daar ooit nog lig is.“Anne kere worry ek oor brood virrie kinnes vi skool vi môre en vanaand se kos en soe aante. Djy wiet ’n mens kan nie altyd by alles ytkô nie?…”Lulu se stem raak weg en sy kyk by die taxi se venster uit, maar ál wat sy sien, is motorligte en geboue.Babsie is ook nou in haar eie wêreld, maar antwoord haar vriendin: “My man is nou al ses maande sônne wêk, ma os doen wat os kan om kos oppie tafel te sit.“Ek het oek al ’n paa kee sônne krag gan slaap.“Ma wiet djy wat? Net djy jouself kan ’n difference maak aan ’n mens se circumstances. Stem djy saam, girlfriend? Skarrel “Os gannie lat lê nie en niemand gan os anneste convincie, issoe!”Toe raak sy weer stil in haar  hoekie waar net sy weet wat haar rêrig pla.Dit reën toe die taxi’s in die Kaap aankom. Pendelaars skarrel in alle rigtings in ’n poging om nie nat te word nie. Sommige vloek kliphard terwyl ander rustig die Kaapse weer aandurf.Die lewe gaan aan – die son sal weer skyn! Dis mos vier seisoene in een dag. Lekke djy!Boeta Gammie is op die deck waar die taxi’s staan. Hulle groet hul vriende en kennisse.Boeta Gammie sê: “ Awê, ouense! Hoe lyk hulle?”Verskillende stemme groet terug: “Naai dydelik. Wat sê julle dan? Lekketjies!”Elton antwoord ongeërg: “Os worrie mossie van rient en windtie.“Os gan net an, issoe!”Die oggend se bedrywighede op die deck raak rustiger. Noudat die passasiers weg is na hul onderskeie werkplekke raak dinge amper stil.Nou begin die taxi-gemeenskap op die deck doen wat hulle daagliks doen. Sommige van hulle luister na musiek, ander dobbel in groepies (in die hoop om ’n ekstra paar rand in hul sak te steek), terwyl die res net sit en nonsens praat net om die tyd om te kry.In die verskillende taxi-lyne sit daar groepe mense op Coke-kratte. Die meeste van hulle verkoop dieselfde goed – versnaperinge, vrugte en sigarette. Sommige van die smouse lag en gesels met mekaar terwyl ander net sit en voor hulle uitstaar. Hulle  hoop dat hulle vandag genoeg geld gaan maak om krag en brood te koop vir vanaand.Verskeie mense loop daar rond – sommige besig met hul eie dinge en ander gestuur deur iemand, terwyl nóg ander net doelloos rondloop.Uit die bloute verskyn daar ’n goed geklede jong vrou. Sy loop reguit na ’n smous wat baie desperaat lyk.Sy koop R20 se snacks en vrugte en met dié kopie laat sy die smous breed glimlag.Naby die Wynberg-taxilyn aan die toilette se kant sit ’n groep ouerige mans om ’n blikvuur. Hulle  is besig om te dobbel.Skielik word hul aandag van hul dobbelspel weggeruk deur ’n vlugtende jong tikkop.Hy het ’n niksvermoedende verbyganger se handsak gegryp en weggehardloop. Die deck bars uit in luide geskree soos almal probeer om die jong dame se handsak te red. Die ouerige mans kan nie byhou nie en hy kom weg.Daardie middag ontspan Rowena in haar kamer. Sy dink na oor haar onmiddellike toekoms. Sy voel verward en onrustig.Sy dink hardop: “Ek’s verveeld. Miskien moet ek saans meer uitglip en paartie met my vriendinne. Of miskien makeer ek ’n paar nuwe pêlle.” Sy praat harder: “Miskien makeer ek ’n outjie!”Net die gedagte daaraan laat haar lighoofdig en simpel voel. Sy begin saggies giggel en lag dan hard. Skielik word daar hard aan die deur geklop. Dis die bediende; sy wil weet of alles reg is met Rowena, want sy’s gewoonlik baie rustig wanneer sy van die skool af kom. Sy verseker vir Mona dat alles fantasties is en sy nou net baie goeie nuus gekry het en dis hoekom sy in so ’n goeie bui is.Skielik kry sy ’n mal idee om Mona te vertel van Elton, die taxi- guardjie, en dat sy haar sel-nommer vir hom wil gee, want sy hou rêrig baie van hom.Byna onmiddellik besluit sy daarteen en dink: “Is jy nou heeltemal gek of net dom? Mona sal met die eerste geleentheid vir Mammie vertel.”Met ’n handbeweging sit sy vir Mona uit haar kamer. Sy soek   dringend privaatheid sodat sy haar vriendin, Jessica, kan bel om meer inligting oor Elton uit haar te kry.Sy is nie van plan om langer ingehok te sit in hierdie huis nie. Sy wil uitgaan en vry voel, vry van haar dominerende ma en die alomteenwoordige bediendes. Het hulle nie werk om te doen nie?Sy moet Elton se kontakbesonderhede kry. Sy spring van haar bed af en vlieg na haar klerekas om haar slenterdrag aan te trek. Sy pak haar dagwerk aan met nuutgevonde energie wat selfs vir haar verras!Daardie aand verras sy haar ma deur die skottelgoed op te was en haar huiswerk voor slaaptyd klaar te maak. Dis net sodat sy later kan uitglip om vir Jessica in die park te ontmoet. Blykbaar het Jessica baie belangrike inligting oor Elton.Môre gaan ’n goeie dag wees by die skool, dink sy. Studiesessies En inderdaad is dit toe so. Dinge verloop presies soos sy wil hê.Sy’t selfs die Afrikaans-onnie oorreed om vir haar uitstel te gee vir haar literatuur-taak wat reeds ’n week laat is.Rowena is op ’n missie om tyd met Elton te spandeer. Soos die dag verloop, stel sy haar plan in aksie en sy skroom nie om enigeen te gebruik om te kry wat sy wil hê nie.Sy besluit om eerstens ’n paar vriende byeen te kry om fiktiewe studiesessies te reël. Hulle sal  oortuigende antwoorde gereed hê vir hul ouers, maar in werklikheid beplan hulle om seuns te ontmoet. SWARTBERGWEG is gewoonlik vol aksie – kindertjies in die straat, seuns wat bal skop en so aan.Vanaand is dit ’n heel ander storie. Dis onnatuurlik stil.Sumaya se suster kom van die werk af en verneem kliphard ­hoekom die straat so leeg en stil is.“Het niemand dan vir jou ­ge-WhatsApp nie?” vra Sumaya.“Nee. Sal jy nou vir my sê wat aangaan, Sumaya?” Lees môre verder