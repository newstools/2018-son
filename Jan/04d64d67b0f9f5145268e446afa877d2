DIS tyd vir die sesde aflewering van die Northern Lights-hip-hop-aande. Die tema vir dié sesde hoofstuk is “Don’t Take P 2018”. Dit beteken dat mense altyd na die positiewe moet streef en hul beste moet doen om mekaar te uplift selfs terwyl hulle hul eie persoonlike doelwitte nastreef. Kunstenaars wat gaan optree, is die jong talent Antonio Vanie Belhar, asook Jaki$ Obama, wat sedert sy laaste optrede op die verhoog nuwe musiek uitgereik het. Verwag ook ’n optrede van Jedi Knight, wat onlangs sy single “The Separation” uitgereik het. Klein Fortuin sal splinter­nuwe songs van sy EP Mitchells Klein perform. Linkris The Genius het ook beloof om sy eerste musiekvideo van sy nuwe projek Khoi San Tzu op die aand van die sesde aflewering te screen. Northern Lights Chapter 6 vind Vrydag van 20:30 tot 02:00 by die Stikland Driving Range plaas. Cover charge is R50.