BENDEGEWELD in Hanover Park is ’n slag toegedien toe die cops op ’n ammunisiefabriek toegeslaan het. Die polisie het op inligting gereageer en Saterdag ’n operasie in Lansdowne uitgevoer en ’n huis in Bombaystraat deurgesoek. Hulle het afgekom op ’n onwettige fabriek wat ammunisie vervaardig. Daar word vermoed dat die ammunisie bedoel was vir gang-aktiwiteite in die Hanover Park-gebied. Volgense lt.kol. Andrè Traut, ’n polisiewoordvoerder, is groot hoeveelhede doppies, patrone, en buskruit gekonfiskeer, asook die meganismes wat gebruik word om die ammunisie te maak. Moontlike arrestasies word nie uitgesluit nie.