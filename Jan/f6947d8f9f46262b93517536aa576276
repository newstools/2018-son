DIE driver van ’n motor wat gisteroggend op die N2-snelweg vlam gevat het, is lucky om te kon ontsnap. Die ongeluk het omstreeks 08:00 in die rigting van Kaapstad naby die Mowbray-afrit gebeur. Die vakansieverkeer is effens vertraag. Theo Layne, woordvoerder van die Stad Kaapstad se brand-en-reddingsdienste, sê: “Die brand-en-reddingsdienste het 08:14 op die brand gereageer en dit geblus. ’n Voertuig is vernietig. G’n beserings is aangemeld nie.”  Die oorsaak van die brand is nog onbekend.