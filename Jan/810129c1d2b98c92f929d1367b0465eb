CAPE Town City sal wedstryde soos more se kragmeting teen Bloemfontein Celtic móét wen om te strewe na sy eerste Premierliga-kroon in slegs die tweede jaar van sy bestaan. Die Citizens se rekord buite die Kaap is nie juis van die beste in die liga nie.Dis ook nie asof die fans van Masokalara, soos Celtic genoem word,  die atmosfeer vir besoekende spanne baie vyandig maak nie. Boonop was Celtic net twee keer in sy vorige agt ligawedstryde op sy tuisveld aan die verloorkant.Dis juis waarom Benni McCarthy (afrigter) en sy troepe niks as vanselfsprekend moet aanvaar nie. Hulle moet seker maak hulle val Celtic van meet af aan om die wind uit hul seile te ruk. Op Celtic se tuisveld is dít ’n groot toets.