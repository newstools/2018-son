DIÉ romerige koue poeding is die perfekte lafenis op ’n warm sonskyndag. En dit is genoeg vir ses tot agt mense. Bestanddele: 5 mF suurlemoensap 5 mF suurlemoenskil 250 g witsjokolade 250 mF dik room 150 g frambose Versiering: 50 g frambose 50 g witsjokolade, fyn gerasper Metode: 1. Druk die suurlemoensap uit, rasper die skil en hou eenkant. 2. Breek die sjokolade is stukke.  3. Smelt die sjokolade stadig in ’n bak oor ’n kastrol met stadig kokende water om ’n bain-marie te skep.  4. Laat die sjokolade effens afkoel.  5. Giet die sjokolade in ’n groot bak. Voeg die room, suurlemoensap en suurlemoenskil by. 6. Klits ongeveer 7-10 minute lank met ’n elektriese klitser totdat dit glad en verdik is.  7. Vou die frambose in.  8. Skep die mengsel in klein koppies sodat hulle ongeveer driekwart vol is.  9. Plaas in die yskas om koud te word. 10. Sprinkel sjokolade oor en versier met ’n framboos of twee.