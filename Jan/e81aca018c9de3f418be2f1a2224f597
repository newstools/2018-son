MET Oscar-koors in die Hollywood-lug is daar natuurlik ook so ’n ander ou klankie. Ja, ons praat van die Golden Raspberry Awards, wat in antwoord op die Oscars toegeken word aan die vrotste vrot appeltjies in die filmbedryf. Ongelukkig vir Mark Wahlberg het hy loshande die meeste benoemings gekry. Nie net vir sy aaklige poging in die horrible Transformers: The Last Knight nie, maar ook vir sy acting in Daddy’s Home 2. (Toevallig is Marky Mark die akteur wat verlede jaar die meeste verdien het.) Dit help seker nie dat die vyfde Trans­formers movie ’n volle nege benoemings gekry het nie, onder meer vir die vrotste movie van die jaar. Ander movies in dié kategorie sluit in Bay­watch, The Emoji Movie, The Mummy (vat so, Tom Cruise!) en Fifty Shades Darker (agt benoemings). Die Razzies word op 3 Maart uitgedeel, net voor die Oscars.