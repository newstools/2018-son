BESTE Bruno Ek is gebore op 29 September 1962 en my seun op 12 Janu­arie 1993. My seun het tot einde Desember as ’n intern gewerk. Ek werk as ’n supervisor, maar het nou al twee jaar nie ’n verhoging gekry nie. Daar is vyf dinge wat ek asseblief graag wil weet. Sal my seun ’n permanente pos kry, want hy wil graag studeer terwyl hy werk? Sal hy iemand ontmoet, want hy is baie lank al alleen? Sal my baas my nou ’n ver­hoging gee? Sal ons omstandighede verander, want ek werk elke dag lang ure? Sal ek iemand ontmoet, want ek is baie alleen? – Anoniem Kom ons begin by jou seun. Terloops ek is so bly dat jy so ’n sterk ma is en so belangstel in jou kind. Hy is gebore onder die Oosterse teken van die Haan. Verlede jaar het die heelal in die Jaar van die Haan alles georden daarvoor dat jou seun kan vorder. Dié jaar, in die Jaar van die Hond, gaan dinge vir hom uitwerk. Hy is ook onder die Westerse teken van die Boogskutter gebore, so hy is sterk en doel­gerig. Ek sien in die vier maande ná Februarie, wanneer die Jaar van die Hond begin, sal ’n permanente werk vir hom beskikbaar wees. Die inkomste daarvan is ook ­beter, so dit sal jul omstandig­hede natuurlik ook verbeter. Ek sien daarby voor die einde­ van die jaar ’n bestendige verhouding vir hom – een waarmee jy tevrede sal wees, want dit sal alle partye gelukkig maak. Nou vir jou, wat onder die Oosterse teken van die Tier gebore is en in die oorgang van die Maagd en Weegskaal in die Westerse tradisie. Die Tier is sterk, maar weens die Maagd-Weegskaal-oorgang is jy egter ’n bietjie highly strung. So, temper so ’n bietjie jou gevoelens en grond jouself. Ek sien eers in die tweede helfte van die jaar beter geld­sake vir jou. En wat ’n verhouding betref, sien ek so Oktober se kant ’n man met donker oë. Dis net – aangesien jy highly strung is, kan dit voorkom asof jy desperaat is. Dít kan die verkeerde man lok en die regte een afsit, so raak eers rustig en jy sal die regte man lok.