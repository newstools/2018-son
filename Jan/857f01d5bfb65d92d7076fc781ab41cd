DIE cops in Mthatha soek inligting nadat ’n man se motor Saterdagoggend naby die Savoy Hotel in dié stad ge-hijack is. Die voorval het omstreeks 07:00 gebeur toe ’n 54-jarige man buite sy motor gestaan en urineer het. Kapt. Khaya Tonjeni, ’n polisiewoordvoerder, sê twee onbekende mans het die man genader en hom at gunpoint in die voertuig gedwing. Die verdagtes het die slagoffer glo twee kilometer verder ge-drop en met sy voertuig weggery. Geen arrestasies is nog in dié stadium gemaak nie. Die polisie vra enigeen met inligting oor die voorval om hul naaste polisiestasie te bel. In nog ’n voorval Saterdag het die polisie omstreeks 04:30 ’n 37-jarige man by die Mthatha taxi rank in hegtenis geneem vir die onwettige besit van ’n vuurwapen en ammunisie. Die cops het beslag gelê op ’n 9 mm-Norinco-pistool waarvan die reeksnommer afgevyl is, asook sewe koeëls. Die verdagte het gister in die Mthatha-landdroshof verskyn op ’n klag wat verband hou met die onwettige besit van ’n vuurwapen en ammunisie. Intussen het die cops in Mthatha gister drie mans tussen die ouderdomme van 31 en 36 jaar in hegtenis geneem in Mandelapark vir die besit van dwelms en vermoedelik gesteelde eiendom. Die inhegtenisneming het gekom nadat die polisie ’n Q5 Audi gestop en deurgesoek het. Terwyl hulle die voertuig deurgesoek het, het hulle op verskeie onwettige en verdagte items afgekom. Doodgeskiet Dit sluit in: 20 Mandrax Boss-tab­lette, 0,10 kg tik, ’n dwelm-grinder, laptop, 2 Samsung tablets, 5 selfone, 19 patrone vir ’n pistool, ’n BaoFeng- draagbare radio waarop ’n polisie-netwerk is, en ’n bolt cutter. Die verdagtes verskyn vandag in die Mthatha-landdroshof op klagte wat verband hou met die onwettige besit van dwelms en vermoedelik gesteelde eiendom. Voorts is ’n 24-jarige man Saterdag omstreeks 22:00 deur twee onbekende gewapende mans doodgeskiet in die Mdlankomo- administratiewe area in Libode. Die man het glo by sy huis saam met ’n vriend gekuier toe twee onbekende mans hom genader het. Hulle het die vriend beveel om die huis te verlaat sonder om enigiets te sê. Kort daarna het hulle die 24-jarige man drie keer in die bolyf geskiet. Tonjeni sê die motief vir die skietvoorval is in dié stadium nog onbekend. Niemand is nog in verband met die voorval in hegtenis geneem nie. Die polisie vra enigeen met inligting om hul naaste polisiestasie te bel.