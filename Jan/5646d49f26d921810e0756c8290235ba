CRYSTAL Palace het in die tweede helfte hard gewerk en met ’n skittervertoning vorendag gekom om Shane Long se eerste doel in 11 maande uit te kanselleer. Palace het uiteindelik met 2-1 as oorwinnaar uit die stryd getree. Dit het daartoe gelei dat Southampton in die 17de plek op die punteleer bly. Long het die Saints die voortou by St Mary’s gegee. Dit was die eerste keer in 34 wedstryde dat hy daarin kon slaag om ’n doel aan te teken. Die tuisspan het in die eerste helfte goed gevaar. Palace het egter ná die rustyd sy stelsel na 4-4-2 verander.  Dit het vrugte af­gewerp toe James Mc­Arthur in die kol was.  Luka Milivojevic het eindelik vir die wendoel gesorg. Palace het nou net een keer in 11 wedstryde verloor en is tans in die 14de plek. – BBC Sport