DIE polisie in die Oos-Kaap het ’n tweede inmate gearresteer wat verlede week uit die Mdantsane-tronk ontsnap het. Kapt. Nkosikho Mzuku, ’n polisiewoordvoerder, het gesê die Vulindlela-polisie het Vrydag die 23-jarige Phikolomzi Sonakele gearresteer waar hy in bosse in die Nxa­rhuni-lokasie weggekruip het. Sonakele is een van vier gevaarlike inmates wat verlede week ontsnap het. Nog ’n ontsnapte, Sandile Vena, is Dinsdag in Peelton gearresteer. Albei word binnekort in die plaaslike landdroshof verwag op klagte van ontsnapping. Kontak Die omstandighede rondom die ontsnapping word steeds deur die departement van korrektiewe dienste ondersoek. “Twee verdagtes is nog op vrye voet. Ons vra die publiek om nie die verdagtes self te probeer arresteer nie, aangesien hulle baie gevaarlik is. “Lede van die publiek moet liewer hul naaste polisiekantoor kontak.” Die Vulindlela-stasiekommissaris, lt.kol. Monde Mgolodela, het die inwoners van Nxarhuni bedank vir hul hulp. “Die samewerkende verhouding tussen die gemeenskap en die polisie word al sterker. Ons moet saamstaan in die fight teen misdaad.”