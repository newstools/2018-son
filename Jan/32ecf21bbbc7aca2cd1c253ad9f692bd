IN THAILAND krap die gebruikers van die sosiale media kop oor ’n nuwe tendens wat omtrent die hare laat rys: Elke maand daag sowat 100 mans by ’n kliniek in Bangkok op om hul tollie te laat bleach. Dié land in die suidooste van Asië is heeltemal behep met velkleur.  En die Lelux-hospitaal, wat bekend is vir sy vernuf as dit by vel­verbleiking kom, het sowat ses maande gelede dié ongewone diens begin lewer nadat ’n manlike kliënt sat was vir die “donker dele” op sy mik. “Deesdae wil baie mense meer weet daaroor. Ons kry ongeveer 100 kliënte per maand; drie tot vier per dag,” sê Bunthita Wattanasiri, ’n bestuurder by die vel-en-laser-departement van Lelux. – AFP