DAAR is altyd nog ’n kans. Dís die boodskap vir matrieks wat nie verlede jaar die eindeksamen geslaag het of tevrede is met hul uitslae nie. Kandidate kan aansoek doen om in aanmerking te kom vir die hereksamen of om hul vraestelle weer te laat nasien. Om vir die her-eksamen in aanmerking te kom, moet kandidate ’n maksimum van twee vakke geslaag het of ’n bewys kan indien van mediese redes waarom sekere vraestelle nie geskryf is nie. Kandidate kan ook net vir die her-eksamen in aanmerking kom as hulle vir die 2017-eksamen geregistreer was. Aflaai Aansoeke vir die her­eksamen sluit op Vrydag 19 Januarie 2018. Hierdie eksamen sal in Februarie en Maart geskryf word. Matrieks wat hiervoor wil aansoek doen, kan die aansoekvorm van die Wes-Kaapse departement van onderwys (WKOD) se website aflaai. Die aansoek moet ver­gesel wees van ’n afskrif van jou ID en ’n motiveringsbrief, indien nodig. Dit moet voldoen aan al die kriteria wat die WKOD vereis. Die aansoek kan per email gestuur word na ExamRegistrations@westerncape.gov.za. Matrieks kan ook by hul skool nog inligting hieroor ontvang.  Dieselfde geld vir die hernasien van vraestelle. Aansoeke hiervoor sluit ook op 19 Januarie 2018.