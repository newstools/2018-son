’N MAN (72) is dood toe ’n brand Vrydagoggend in ’n sorgsentrum vir verswaktes in Morningside, Port Elizabeth, uitgebreek het, sê die Oos-Kaapse polisie. Kol. Priscilla Naidu, polisiewoordvoerder, sê David Oberholzer was blykbaar bedlêend in sy kamer toe die brand rondom 08:00 in die Executive Frail Care Centre uitbreek. “Hy is ’n geamputeerde. Sy een been is afgesit. Hy kom gewoonlik nie af vir brêkfis in die sentrum se eetsaal nie. “Die personeel vat gewoonlik elke dag kos op na hom toe,” vertel Naidu. Die kolonel sê die sentrum se bejaarde inwoners het vermoedelik in hul eetsaal ontbyt geëet toe die brand uitgebreek het. – News24