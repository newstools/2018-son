TERWYL baie mense hul voortande sal gee om die rol van Brenda Fassie te speel in ’n biopic oor dié omstrede sangeres se lewe, is ons eie pragtige Pearl Thusi nie een van hulle nie. Drum sê #BrendaFassie het omtrent op Twitter ge-trend sedert die nuus uitgelek het dat daar ’n movie in die works is oor die ontslape superster. ProVerb, die Idols SA- aanbieder, het selfs op Twitter gevra wie die gunstelinge sal wees om MaBrrr te speel – en die voorstelle het van wyd en syd ingerol. Een fan het voorgestel dat die ikoniese rol deur onse aktrise Pearl gespeel moet word. “Ek glo dat jy Brenda Fassie moet speel,” het ene Monsieur Licorne getwiet. Pearl het baie vinnig teruggetwiet dat sy baie geëerd voel deur die voorstel, maar dat sy nie glo sy het die regte looks daarvoor nie. As hulle die fliek maak, hoop sy dat hulle die perfekte vrou vir die rol sal kry. Die Britse filmvervaardigingsmaatskappy Showbizbee is glo besig om aan die movie oor onse Brenda te werk.