HAAI daar, Sonlanders! Vandag plaas ons die baie talentvolleskrywer SALMON SMITH se storie Oujaars­paartie. Lekker lees, julle almal!  ’NÓÓIT weerie, boeta Danie! Die Jirre hoor my! Ek gaat nóóit weer na Olaf van den Bergh se paarties toe nie!” Danie Riddels kyk sy drinkebroer verbaas aan.  “Hoe mean boeta Hennie dan nou?” vra hy en pass sommer ’n bier aan. Hennie Bitterbos gryp dankbaar die bottel bier en gorrel dit sommer op een slag leeg. Danie kyk geamuseerd na Hennie en uiter: “Jiste’day, maar djy’s dors, my ou! Lanklaas iemand só dors gesien!” “Djy sal oek gewees het as djy oek die k*k ding oorgekom het wat ék daar by boeta Olaf se joint oorgekom het!” kap Hennie woedend terug. “Ve’tel, my boeta. Wat het djy oorgekô?” Danie skuif hom nou reg vir ’n lekker storie. DRONK GEMORS Hennie vee met die agterkant van sy hand die oorblywende druppels van sy mond af. “Dit was nou vi djou ’n dronk gemors by dáái paartie gawies,” begin Hennie vertel. “Nei, djy sien, ekke en nog kollegas was mos genooi na Olaf se Oujaarspaartie. “Djy wiet, ou Olaf stiek mos gehard uit.  “Hy’t nogal ’n spitbraai ge-organise! “Maar by the way, toe ekke daar ytstiek, toe is die anner ouens al klaar daar. En ammal was al dikgesuip! “Nou hoe de moer kan ammal al dikgesuip wees nog voor daar gebraai word?!  “Ek mean, die skaap, wat gespit moes word, staan toe nog net so springlewendig, vasgemaak aan ’n paal daar agter Olaf se huis!” gaan Hennie skielik gal af. Danie trek sy asem skerp in en vra: “Ja, hoe doen hulle dan goete so agterstevoor om? Die skaap moes mos al vroegoggend op die spit gedraai het!” “Ja, presies! En toe ekke hardop wonner oor wanner die ding dan geslag gaat word, word vi my toe sulke pangakyke gegee. Amper asof ek niks ken van spitsbraaie nie!” kom dit verontwaardig van Hennie.  “En die bra wat die skaap moes spit, was dan ook nét so dronk soos ’n lord. “Ek het toe maar ingeval innie drank en plesier, want die wyn het galoep soes water.” Boeta Danie pass nóg ’n bier na Hennie aan om hom aan die praat te hou. “Man, later toe gaatie paartie darem lekker aan en ek worry toe nie weer oorie skaap nie. “Toe ôs ammal al lekker skeel gesyp was, tóé kô iemand agter dat die skaap noggie orie vuur hang nie. “Man, toe sit ôs ammal hand by om die ding geslag te kry.  “Jong, dit was ’n dêm gespook gawies! “In my onnerbewussyn het ekke gewonner oor hoeko die skaap dan nou só vreemd lyk. “Maar djy wiet mos, as ’n mens geswaai is, dan worry djy mos nie nog verder nie. “Man, die skaap was toe oppie spit en dit was noggie ees honderd jaar nie, toe begin die lekker braaivleisgeure ôs honger maak.  “Ek kannie ees onthou wanner ôs geëet het nie, maar die volgende oggend op Nuwejaarsdag skrik ek toe met ’n moerse kopseer wakker. “Rondom my sien ek toe net dronk mense op die grasperk uitge-pass lê – sommerso oor mekaar. “Ek het ’n hele rukkie daar gestaan en probeer sin maak uit die vorige aand se geëet en drin­kery. “Dit was asof my brein die vorige aand se happenings in my onner­bewussyn wegstiek. “Van die ouens skrik toe uit hul tiep wakker.  “Man, djy moes toe daardie deurmekaarspul sien. “Een ou pee sommer net daar innie swembad, van winddronk­geid. “Sommige ouens staan daar sonner hemde of selfs net in hul onnerbroeke. “Daar eenkant spring ’n vrou, poedelnaak, tussen ’n klomp mans op.  “Dit smaak my die ouens het haar sommer goed …” “Is oukei, boeta Hennie. Los maar dáái vieslike details,” keer Danie vinnig sy bra. “Oukei, ek sal so maak. Een ou kots sommer sy maag – ook daar in boeta Olaf se swembad – leeg,” gaan Hennie voort. “Gelukkig het niemand daar in die swembad getiep nie. Of anders het ons seker met nóg ’n paar lyke gesit. “Tussen die deurmekaarspul strompel ek toe rondom die hoek van die huis, waar die spitbraai was. “Daar sien ek toe net die oorblyfsels van die karkas wat aan die spits hang – byna kaal gevriet, met stukkies bloederige vleis nog so hier en daar aan die bene. “Dit smaak my die ding was noggie ees reg gaar nie, toe vriet ôs al lekker-lekker.” Danie lyk nou ietwat ge-puzzle. “Man, dit klink asof julle nogal ’n lekker paartie gehad het.  “Maar… uhm… hoekom is djy dan so omgekrap?” Hennie voel hoe die gal weer opnuut in sy keel opkom toe hy weer aan daai uiters wilde aand dink. NUUSKIERIG “Man, as djy nou gaan hoor wat ek djou nóú gaat vetel, sal djy ook voel soos ek nou voel!” blaf Hennie. “Nou vetel, boeta Hennie. Djy maak my nou erg nuuskierig.” Hennie beur tot op sy voete en hy lyk sommer groen rondom die kiewe. Dit lyk asof hy wil naar raak. Hy skep eers asem voordat hy verder praat: “Boeta Danie, die hele ding gaan orie vleis wat ôs geëet het. “Dit wassie skaapvleis nie!” Daar verskyn ’n frons op Danie se voorkop.  “Nou vestaan ekke nie so lekker nie, boeta Hennie ... Djy het dan nou self vetel dat djulle die skaap geslag en gebraai het!” Hennie se oë lyk erg mistroostig toe hy sy Nuwejaarstorie verder vertel. “Djy wiet, boeta Danie, as dit by dronk biesageid kom, dan kan djy mos k*k vewag! “Toe ekke mos mooitjies ommie anner hoek loer, wiet djy wat sien ekke toe daar?” “Uhm, nee...” Die skaap nog nét so springlewendig aan die paal vasgemaak.” Danie trek sy asem skerp in.  “Maar wat het julle dan gavriet, boeta Hennie?” Hennie se gesig trek so vaal. “Man, ek sien toe die snaakse diervel daar eenkant oor die draad hang! “Dít is toe die wrede waarheid my soos ’n voorhamer teen die voorkop tref … “Boeta Danie, toe ek nie boeta Olaf se St. Bernard-hond daar rond gewaar nie, toe wiet ekke wat ons Oujaarsaand in ons drastiese dronkenskap geslag en geëet het!” Wat dink jy van hierdie storie? Enige voorstelle? SMS na 32369