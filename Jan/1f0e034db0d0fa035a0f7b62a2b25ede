AMBER Rose gaan voort met haar planne om haar borste kleiner te laat maak. Mail Online berig die 34-jarige het Dinsdagaand op haar Instastories fans ingelig dat sy die volgende dag vir die prosedure gaan. “My borsverkleiningprosedure is môre,” skryf sy. “Ek is terselfdertyd regtig bang en regtig opgewonde. “Dr. Matlock en dr. Fisher gaan omsien na my.” Amber het verlede jaar bekend gemaak dat sy dit oorweeg om haar 36H-borste kleiner te maak. “My borste is stupid swaar en my rug is seer en ek kan nie oulike klein hempies sonder ’n ouma-bra dra nie,” het sy laat hoor. “Ek is regtig bang vir die lollipop-merke. Enige raad? “Is daar enige vroue daar buite wat nou baie gelukkiger is al het hulle borsverkleiningsmerke? “En nee, ek het nie implants nie. Hulle kan dus nie net rondom die nipple sny nie.” Ander celebrities wat al glo onder die mes was vir dieselfde prosedure, sluit in Ariel Winter, Drew Barrymore, Queen Latifah, en Jennifer Connelly.