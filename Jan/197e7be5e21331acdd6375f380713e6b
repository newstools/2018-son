DENNIS Rodman se agent sê hy is by ’n rehabilitasiesentrum nadat hy vir dronk­bestuur ge­arresteer is. Page Six berig Darren Prince sê die voormalige NBA-ster het hom by die Turning Point-rehabilitasiesentrum in New Jersey ingeboek om te deal met sy lang struggle teen alkoholisme. Dennis is Saterdag in Suid-Kalifornië vir beweerde dronkbestuur gearresteer nadat hy vir ’n traffic-oortreding van die pad afgetrek is. Die polisie in Newport Beach sê hy het nie ’n nugterheidstoets geslaag nie. Die pypie het ook bepaal hy is oor die alkohol-limiet. Dis sy tweede keer in rehab. Hy was in 2014 vir drie weke by Turning Point toe hy van Noord-Korea teruggekeer het. Hy het daar ’n exhibition basketbalwedstryd tussen afgetrede NBA-spelers vir die Noord-Koreanse leier, Kim Jong-un, ge­reël. Volgens Dennis (56) moes hy ná dié trip decompress.