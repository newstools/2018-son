Die jaar begin met hartseer nuus. Klein Junaid Arendse is oorlede na hy die afgelope drie jaar, soos ‘n held, teen die groot K (kanker) geveg het.Die agt jaar oue klong van Mitchells Plain het die afgelope tyd nie so goed gedoen nie en het ook nie meer reageer op behandeling nie. ’n Jaar gelede het Son berig medici wat kanker behandel by die Rooikruis-kinderhospitaal besluit het niks meer chemoterapie vir klein Junaid nie. Junaid het die harte van talle geraak. Insluitende mayor Patricia de Lille en die minister van behuising, Lindiwe Sisulu.De Lille het Junaid menigmaal al as ’n fighter beskryf en gesê “hy het ten spyte van sy siekte altyd geglimlag”. Sisulu het op sosiale media geskryf “Junaid was ’n klein dapper vegter en vreesloos”. 