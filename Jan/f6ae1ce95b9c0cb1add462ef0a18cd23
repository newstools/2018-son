HY BLAMEER honger rotte vir die brand wat sy shack in Thabo Mbeki Square in die Bhongolethu township in Oudtshoorn verwoes het. Eric Blaauw (62) word al lank deur die rotte geteister en nou, kort ná Nuwejaar, het hy al sy besittings verloor toe sy shack afgebrand het. Blaauw vertel hy en sy girfriend het Dinsdagaand wakker geword van rook in die slaap-area. Omval “Ek het lankal probleme met rotte wat inkom en na kos soek. “Ek het ’n kers aangesteek voordat die brand uitgebreek het.  “Die rotte het die kers laat omval en die shack het afgebrand.” Blaauw sê die rotte kom in hordes by die shack in en breek goed terwyl hulle kos soek. Hy sê hy het probeer om die vlamme te blus toe hy en sy meisie gevlug het, maar hy kon nie. Die brandweer het later die vlamme kom blus.