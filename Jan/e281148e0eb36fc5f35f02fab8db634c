GEORGE Michael het details oor sy close verhouding met prinses Diana in ’n nuwe biografie bekend gemaak. Mail Online berig in David Nolan se nuwe biografie George Michael, Freedom, The Ultimate Tribute 1963-2016 is daar bekend gemaak dat lady Di “baie aangetrokke” tot George was. Die sanger was een van Diana se naaste vertrouelinge. Sy het selfs die details van haar egskeiding van prins Charles in 1996 met hom gedeel. “Sy was soos baie ander vroue in my lewe wat tot my aangetrokke was. Hulle sien iets wat nie bedreigend is nie,” het George in ’n onderhoud in 2009 gesê. “Daar is sekere dinge wat gebeur het wat dit baie duidelik gemaak het dat sy tot my aangetrokke was.”