TWEE Springbokke, die skrumskakel Piet van Zyl en die losvoorspeler Arno Botha, het kontrakte met die Europese klub London Irish geteken. Van Zyl is bekend vir sy suiwer skoonmaak agter die skrums en ook sy slim skoppies. Hy is ’n waardige plaasvervanger vir Brendan McKibbin, wat tans herstel van ’n besering. Die 28-jarige Blou Bul het drie toetse in die Springbok-trui gespeel. Hy bring ook baie er­varing na die rugbyklub London Irish met sy 76 Superrugby-wedstryde vir die Bulls en Cheetahs onderskeidelik. Intussen is Botha, wat die Bokke twee keer aangevoer het, ewe tuis op flank as agtsteman. Kerfstok Hulle sluit hulle aan by ander Suid-Afrikaners soos Petrus du Plessis, Franco van der Merwe, Sebastian de Chaves en Richard Palframan by die klub se Hazelwood-oefengronde. Dié geharde voorspeler het al 82 wedstryde op sy kerfstok vir die Blou Bulle en het die Noorde se span aangevoer in 2016 se Curriebeker-eindstryd. Dit beklemtoon sy leierskap-ervaring. – sport24