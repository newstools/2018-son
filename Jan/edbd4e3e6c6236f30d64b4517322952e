IN DIÉ plofbare tye in Hollywood, moet jy nie skeef trap nie. Maar Disney het dié memo gemis. Daar word nou weer rassisme geskree nadat Disney glo weer wit akteurs ge-“brown up” het vir die live action remake van die fliek Aladdin. Dis glo omdat hulle nie genoeg donker akteurs en ekstras kon vind nie. The Sunday Times het dié debakel die eerste keer op die lappe gebring deur te noem dat baie akteurs, ekstras en selfs stunt-mense so ’n brown job gekry het omdat Disney se cast nie divers genoeg was nie. Die movie met Will Smith as die djinn word in Longcross Studios in Surrey, ’n hanetreetjie van Londen geskiet. Die rolprent het verlede jaar ook nuus gemaak omdat die director Guy Ritchie gekla het hy sukkel om ’n geskikte akteur vir die hoofrol te kry. Bronne op die stel het gesê dosyne wit mense het voor die make-up tent tougestaan om bruin geverf te word. Disney sê egter sy cast is divers genoeg, dankie, en dat net ’n handjievol mense die brown jobbies gekry het.