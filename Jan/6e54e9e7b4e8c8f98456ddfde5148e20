TWEE ouens wat 60 jaar lank beste pêlle is sedert hulle in ­Hawaii in die laerskool saam sokker gespeel het, het uitgevind hulle is eintlik broers. Alan Robinson en Walter MacFarlane sê hulle is oorweldig deur die nuus. MacFarlane het nooit sy pa geken nie en Robinson was ’n aangenome kind. Albei wou meer oor hul verlede uitvind en het DNS-toetse laat doen en op DNS-webwerwe ’n match gesoek. Tot hul groot verbasing het hulle op ’n webwerf vasgestel hulle het dieselfde ma. – Sky News