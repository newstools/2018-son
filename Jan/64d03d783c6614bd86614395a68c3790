MADONNA wil nou meer skole in Malawi oopmaak. Page Six berig dis een van die Material Girl se goals vir 2018. “Kom ons begin 2018 reg!” sê die 59-jarige sangeres op Instagram. “Ek daag julle almal uit om op te staan, saam te staan en om die verandering te wees wat julle in die wêreld wil sien. “Die jaar gaan ons begin deur vier nuwe skole in die Kasungu-distrik van Malawi met Raising Malawi en Build On te bou!” Madonna voeg by daar sal dan altesaam 14 skole in die streek wees wat duisende kinders sal help. Madge is die medestigter van Rais­ing Malawi, wat in 2006 op die been gebring is. Sy is as “dogter van die nasie” gedoop en het al vier kinders van die streek aangeneem.  Haar kinders is: David Banda (12), ’n dogter, Mercy James (11), en die tweelingdogters (5) – Estere en Stella.