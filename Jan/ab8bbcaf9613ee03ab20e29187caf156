BLAC Chyna se ekse ondersteun steeds haar vriendin. Page Six berig Chyna se assistent, Lorena “Patty” Hernandez, het onlangs bloeding op die brein gehad en is tans in ’n koma. Rob Kardashian sowel as Tyga het donasies op ’n GoFundMe-blad gemaak om haar mediese onkoste te dek en haar kinders te help. Chyna het nog nie ’n openbare donasie gemaak nie, maar “hou Hernandez se kinders by haar huis, net om uit te help, want dit gaan al so aan sedert voor Kersfees,” het ’n verteenwoordiger van Chyna gesê. “Dis hartverskeurend en almal probeer soveel moontlik help, veral Chyna.”