TWEE lesers kan ’n boek wen deur ’n SMS aan Son te stuur. Dié boek is gemik daarop om taalvaardighede op ’n prettige, interaktiewe manier te ontwikkel.  Sy leesoefeninge bevat uittreksels van kontemporêre jeugboeke wat leerders se verbeelding sal prik­kel en hulle sal aanmoedig om met begrip te lees. Die Nuwe Alles-In-Een Graad 4 Taal- en Leesoefenboek vir Eerste addisionele taal bevat taal- en begripsoefeninge.  Die boek is maklik om te gebruik en bevorder leerders se taalvermoë in die klas en by die huis. Elke dag trek Bennie Boekwurm sy swaer ­waentjie vol boeke na die parkie om vir die kinders te gaan stories lees. Mokkie Mol met sy sterk pote kom hom help. Maar Mokkie kan nie mooi sien nie en boems-kadoems! loop hy in ’n boom vas. Karra-kaparra! kantel die waentjie om en al die boeke val uit. En boonop is Bennie se bril nou skoonveld! ’n Heerlike prenteboek oor een van die gewildste karakters uit die eertydse TV-reeks Wielie Walie. Om te wen, moet lesers net ’n maklike vraag beantwoord. SMS die woord BOEK en die antwoord op die vraag onder na 35128 (elke SMS kos R1.50). Ons sal die wenners volgende week kontak.  Die vraag is weer uit die Kaap se voorste showbiz- ­rubriek, Stephanie Pekeur se “Lekke’ Djy”. Dié week se maklike vraag is: Wat is die naam van die komediant wat by The Daily Show aansluit?