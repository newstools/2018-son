DIE Kaapse burgemeester, Patricia de Lille, sal na verwagting vandag ’n “groot aankondiging” oor die waterkrisis doen. De Lille sal blykbaar uitwei oor ’n waterprojek nadat die Stad ’n opname oor ondergrondse water gedoen het. Die Stad beoog om vir bruikbare water te boor om die gevolge van die droogte te versag. De Lille het laat verlede jaar aangekondig die Stad sal in Februarie ’n droogte-heffing in werking stel. Opposisiepartye het haar daaroor gekap omdat dié heffing gegrond is op eiendomswaarde eerder as waterverbruik. Werk Die voorgestelde heffing is tot die einde van die maand oop vir kommentaar. Die aanvaarding daarvan is onderworpe aan goedkeuring van die minister van finansies. De Lille het gister nie haar selfoon geantwoord toe Son haar om kommentaar genader het nie. “Ons werk baie hard aan bykomende water vir Kaapstad,” het sy vroeër vandeesweek gesê. “Daar kom ’n groot aankondiging oor ’n projek met boorgatwater. Kapenaars speel ook goed saam om water te bespaar.”