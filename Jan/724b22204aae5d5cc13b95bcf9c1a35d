DAG ZERO lê nou net om die draai...Die inwoners van Elsies­rivier smeek egter al twee maande lank by die Stad Kaapstad om ’n gebarste pyp in die buurt reg te maak. Terwyl Dag Zero nader kom, kom die council egter glo nie nader om die watermorsery te fix nie.’n Inwoners van Maystraat sê hy blameer Patricia de Lille, die Kaapse burgemeester, vir die droogte. Dié inwoner, wat anoniem wil bly, het aan Son vertel hulle bel die Stad aanhoudend, maar niks word uitgerig nie. Volgens die inwoner trek daar net ’n lorrie mét werkers op en dan pak hulle weer.Die inwoner meen dit is oor hulle in flêtse bly dat hulle misgekyk word. Die inwoner vaar uit: “Die dreine hier is geblok. Nou kan die water nie wegspoel nie. “Hulle probeer nie eens die dreine skoonmaak nie.“Die water wat nou so wegspoel, kon nuttig gebruik geword het.“Dis alles Patricia se skuld! Sy kon lankal iets aan die saak gedoen het.“Hoe kan sy nou wil sê ons moet 50F water per dag per persoon gebruik?“Water is die lewende stroom van God. “Hulle kan vir krag geld vra, ja, want hulle moet steenkool gebruik om dit op te wek, maar nie water nie.” Cecil Stevens, ook ’n inwoner, spog met sy tuin wat weer lewe kry as gevolg van die gebarste pyp se water.Stevens het aan Son sy tuin gewys wat eens baie droog was. Maar die afgelope twee maande blom sy tuin  behoorlik.Hy
 het gesê: “Ons mag mos nie drinkwater gebruik nie. So, hierdie water 
kom nou goed te pas. My tuin is my trots en vandag kan ek weer trots 
wees daarop.” Stevens sê hy skep elke dag van die water om sy tuin mee nat te gooi. Toe Son die Stad vir kommentaar nader, wou Greg Evans, ’n woordvoerder, weet of die inwoners wel die voorval aangemeld het.Evans
 sê sou dit wees dat die pyp op private eiendom gebars het, moet die 
eienaar dit self herstel deur ’n plumber aan te stel. Hy wou verder weet
 of die lekkasie in ’n openbare plek geleë is sodat hulle dit kan 
aanmeld. Evans het later ’n bewys gestuur dat hy die kontaksentrum laat weet het om die gebarste pyp te laat fix.Hy sê enige foute kan aangemeld word via die kontaksentrum by 0860 103 089 of die Stad se inwoners kan ’n SMS na 31373 stuur.