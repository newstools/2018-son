’N MAN van Willowvale is toegesluit nadat hy oop en bloot met ’n haelgeweer rondgeloop het. Volgens kapt. Jackson ­Manatha, ’n polisiewoordvoerder, is ’n 27-jarige verdagte Woensdag vir die besit van ’n ongelisensieerde vuur­wapen vasgetrek. “Die verdagte is gearresteer in die informele nedersetting Bonde in Bojini Village, Willowvale. Die polisie was besig met patrolliewerk toe hulle die verdagte met die geweer gesien het.” Die wapen het geen ammunisie gehad nie. Die man het gister in die plaaslike landdroshof verskyn.