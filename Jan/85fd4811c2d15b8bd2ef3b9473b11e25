HAAI, Sonlanders! Boeta Gammie vertel vir Elton en Mauricia hy kan hul finansiële probleme laat verdwyn. Geniet die vyfde hoofstuk van CHARLES DAVIDS se verhaal, ­Vorentoe. TERUG in die taxi is Elton kliphard besig om sy meisie af te koel. Dié dreig om hom af te sê as hy nie binne die volgende vyf minute by haar is nie. Boonop dreig sy selfoon om ’n ontydige dood te sterf!“Ma’ ek sê mos vi jou dis nie my skuld nie, Mauricia! Expect djy dat ek hievandaan na jou toe moet loep?”Mauricia verander haar stemtoon effens: “ Sorry, Elton, ek hettie gemien om jou te upset nie.”Elton voel sleg en sê: “Is fine, my darling. Ek wiet daai. Sien jou nou-nou?…”Op daardie oomblik kom Boeta Gammie by die taxi aan en maak weer verskoning: ‘Sorry, Elton, ­before you know it, is os byri hys?…”Dis Vrydagoggend en Boeta Gammie se taxi blêr en blaker die gevoel van die naweek uit met klipharde hip-hop-musiek. Elton en Mauricia het planne vir die naweek. Hulle wil na die local bar toe gaan vir drankies en miskien later lekker jol in die club.Mauricia is in die sewende hemel en sy kan nie wag vir die dag om verby te gaan nie. Vat 'n wending Elton is ook baie happy om tyd saam met haar deur te bring en vir die welkome afleiding van sy andersins vervelige lewe.Maar die noodlot is maar eenmaal iets wat nie getoets wil wees nie. Vir Elton verander dinge gouer as wat hy ooit kon dink?… en sy lewe vat ’n wending soos min!En aan die anderkant het Boeta Gammie ook sy eie plannetjies aan vir die naweek. Daardie plannetjies sal beide Elton en sy meisie se lewens negatief beïnvloed.Die naweek is vol belofte van “verkope” vir Boeta Gammie en Edgar se “besigheid”.Dis Vrydag, maar nie enige ander Vrydag nie. Dis Vrydag die 13de.Maar ten spyte van die bygelowe wat gepaard gaan met dié dag, geniet die mense hulself. Almal is uiters opgewonde en gaan hul gewone gang.Op dié heerlike somersdag in die middel van die winter maak mense selfs groter planne. Daarom ondervind die taxibedryf ’n onverwagte finansiële hupstoot.Gelukkig het Elton met sy vriend Druppel gereël om vir hom in te staan vir die afternoon freeway rush, sodat hy later vir Mauricia by die bar kan ontmoet.Mauricia en ’n paar van haar kollegas is besig om die laaste bestellings vir hul baie veeleisende baas te doen. Daarna is dit by die deur uit tot Maandagoggend toe.Dis reeds net so ná 17:00, maar hulle werk fluks en reg, soos hul baas van hulle verwag.By die Junction Bar is almal in ’n jolly bui en het ’n lekker tyd.Die lekker musiek sit hulle in selfs ’n beter bui. Harde gepraat, ’n gelag en mense wat pool skiet, is die toneel wat Mauricia en haar vriendinne begroet toe hulle by die bar instap.Twee van hulle stap reguit na die kroegman toe, terwyl die ander meisies ’n tafel kry. ’n Paar minute later loop Elton en sy maats in.Sommige jong mans plaas hul R2-muntstukke aan die kant van die pool-tafel om hul speelbeurt te verseker.Die res van die manne beweeg haastig na die toonbank om drankies te sluk om hul dors te les.Later daardie aand is die meeste van die jong mense besope.Raai wie loop by die deur in? Die einste Boeta Gammie.Hy mors nie tyd nie en join die groep dronk jong mense.Hy gesels en skiet selfs pool met hulle. Soos die aand aangaan, dans en gesels Boeta Gammie met hulle – meestal met Elton en Mauricia – oor hoe hy dinge makliker kan maak vir hulle, veral hul geldelike probleme.Aanvanklik praat hy met Elton en Mauricia oor nietighede soos wat hulle graag doen oor naweke.Hulle vermaak hom met snaakse stories oor wat hulle doen in hul vrye tyd.Soos die aand aanbeweeg, raak die gesprekke meer persoonlik. Uiteindelik begin hy oor geld praat.Eerstens wil Boeta Gammie by Mauricia weet of sy ekstra geld wil verdien. Sy was ’n bietjie verras oor dié vraag. Maar die drankies wat Boeta Gammie koop, laat ál haar inhibisies verdwyn en sy begin praat asof sy betaal word.Boeta Gammie se enigste reaksie is: “Meisiekind, ek kan ál jou problems laat verdwyn.“Maar ons kan volgende weekend daaroor praat, oukei?”Later het hy ook vir Elton in ’n hoek.Anders as sy meisie, benodig Elton geen aansporing van Boeta Gammie nie.Ná ’n paar minute wou hy van Boeta Gammie weet wat hy moet doen en hoe dit werk om ekstra geld te maak.Boeta Gammie koel hom af met ’n belofte van ’n aangename verrassing.Mauricia ontmoet toe ook ’n nuwe vriendin. In haar dronkenskap glo Mauricia alles wat die meisie haar vertel.Gou-gou is Mauricia en Andrea “besties”. Daar’s egter net een probleem – Andrea is ’n gewoonte- leuenaar.Die twee meisies verlustig hulle in hul nuutgevonde vriendskap, maar dis die begin van die einde vir Mauricia.’n Week later, op ’n Woensdagaand, bel Boeta Gammie vir ­Mauricia.Sedert die aand in die klub het Mauricia teruggekeer na haar gewone lewe en die gesprek in die club is weer vergete.Sy het nie eintlik tyd gehad om daaroor na te dink nie.Sy is verras toe sy agterkom wie op die lyn is.“Naand, Boeta! Dis nou ’n ­surprise. En wat kan ek vi Boeta doen?” 'n Bietjie besig Boeta Gammie sê: “Is jy oukei, my engel? As ek jou op ’n slegte tyd gebel het of as jy nou besig is – ek verstaan.”“Dis fine, Boeta. Ek’s ’n bietjie besig, maar ek is all ears,” antwoord sy“Nie, my skat, Boeta Gammie vistaan heeltemal.“Djy het mos nou my nomme, nè? Bel my wanner djy reg is.“Miskien kan os êrens meet en praat?”“Oukei, dan kan os mos môre ná wêk meet en dan kan ek soema vi Elton sien, want ek het hom lanklaas gesien,” sê Mauricia opgewonde.Maar Boeta Gammie kan nie dit toelaat nie en dink gou aan ’n uitweg om haar weg van Elton te hou: “Ma’ Elton wêk môre op die Mitchells Plain route met Michael.“Soe, hy sal biesag wies tot after eight. Ma’ ek dink nie hy sal ’n problem hettie!” sê Boeta Gammie vinnig.“Oukei, Boeta. Waa meet os?” vra Mauricia effens teleurgesteld.“By die Spur in Observatory daar innie Pick n Pay centre. Soe after five, nè?” antwoord Boeta Gammie.“Oukei, ek sien Boeta Gammie dan,” groet Mauricia. Lees môre verder