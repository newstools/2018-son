DEMI Lovato het aan haar self gewerk en gaan nie toelaat dat internet trolls haar onderkry nie. Mail Online berig die 25-jarige ­sangeres het in The Ellen DeGeneres Show oor haar evolusie gepraat. “Ek het die laaste jaar aan myself gewerk, meer as wat ek nog ooit aan myself gewerk het,” het sy gesê. Demi laai nou foto’s van haarself in bikini’s op haar Instagram en jy kan maar wát sê. Sy het bygevoeg: “Ek het die mag van negatiewe kommentaar en haters weggevat deur nie na hulle te luister nie. As ek dit (negatiwiteit) sien, voel ek net jammer vir jou, want wie los negatiewe kommentaar op iemand se profiel op die internet? “Jy moet soort van hartseer wees om dit te doen. Ek het die mag weggevat en dit voel wonderlik.”