ALTESAME 306 mense wat in ’n radius van 3 km om die Denell-aanleg naby Wellington woon, moes gister verskuif word. Dié getal sluit plaasmense in. Dit was nadat ’n swaelsuur-lekkasie by die aanleg ontdek is. Die mense wat geraak is, is almal in die Paarl-hospitaal medies ondersoek. Net ’n twee maande oue baba is in die hospitaal opgeneem. Edgar Petersen berig dit is steeds onduidelik hoe die voorval onstaan het. In ’n media-verklaring sê JoAnn Otto van die Kaapse Wynland-distriksmunisipaliteit die brandweerrdienste kan bevestig dat die situasie ten volle onder beheer is en dat die gaswolk aansienlik verminder het. Dit was nie nodig om enige paaie te sluit nie. Die nooddienste hou steeds ’n wakende oog oor die gebied, maar volgens Otto het die ergste bedreiging reeds teen gistermiddag afgeneem.