ALEN Abrahams – die singende car guard – het verlede week in die hof verskyn op klagte van kabeldiefstal. Hy is een van 25 mense wat sedert 10 Januarie vir kabeldiefstal gearresteer is. Volgens ’n polisiewoordvoerder, sers. Noloyiso Rwexana, is 17 van hulle mans en 8 vroue. “Almal het reeds in die Bishop Lavis-hof verskyn. Alen het bekendheid verwerf vir sy unieke songs en het oornag ’n YouTube-sensasie geword.  Son verneem van ’n ingeligte na aan hom Abrahams is aangekeer toe hy deur die gat van ’n fence gekom het langs die spoorlyn in ­Hydrangeastraat in Kalksteenfontein. Hy het in die Bishop Lavis-hof verskyn en die saak is uitgestel. Die persoon sê egter geen kabels is by hom gekry nie. Hy is in Desember 2014 ook met tik en dagga betrap en is toe skuldig bevind. Hy is ’n boete van R1 000 of 20 dae tronkstraf opgelê. Intussen het ’n groot seintoestel wat treine reguleer verlede naweek op die spoorlyn by Kalksteenfontein omgeval of dit is omgegooi. Dit kom kort nadat Prasa verlede week die media na die Bonteheuwel-substasie gevat het om te sien watter skade aan eiendom van Prasa aangerig word. Metrorail het verlede week ook gesê hulle gaan saam met die polisie werk om scrap dealers vas te vat wat kabels en ander goed by diewe koop. Volgens Metrorail is daar talle dealerships in gemeenskappe wat scrap aan kleinder besighede – bucket shops – verkoop. Die Wes-Kaapse streekbestuurder van Metrorail, Richard Walker, het gesê mense wat in moeilike sosio-ekonomiese toestande leef, is desperaat en verkoop dan kabels vir min geld. Volgens hom kry die mense wat die kabels verkoop baie min, maar die eienaars van die bucket shops kry baie meer as hulle dit aan die scrap dealers verkoop. ’n Woordvoerder van ­Metrorail, Riana Scott, het die voorval bevestig. Volgens haar is diens op die noordelike lyne ook gister vertraag. “Busse is tussen Kraaifontein en Wellington ingestel.”