’N VROU van Bhisho wat verlede naweek in die hospitaal opgeneem is, is nou skoonveld. Volgens kapt. Siphokazi Mawisa, ’n polisiewoordvoerder, is die vermiste vrou se naam Nyika Precious. Mawisa het gesê: “Precious is ’n 35-jarige vrou van Polar Park in Dimbaza wat op 2 Desember (verlede Saterdag) in die Bhisho-hospitaal was. “Sy het nooit teruggekeer huis toe nie.” Precious is opgeneem in die hospitaal vir ’n letsel op haar kop en sy het haarself ontslaan sonder om uit te teken. Precious is laas gesien in ’n blou baadjie, blou rok en was kaalvoet. Enigiemand wat meer inligting het oor waar sy haar bevind, kan sers. Ngqiliyomzi Masala bel by 040 608 2626 en 073 527 9362.