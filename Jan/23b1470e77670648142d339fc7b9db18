MARGOT Robbie se ouers wou vroeër in haar loopbaan net weet wanneer sy ’n nuwe job gaan kry. Mail Online berig die aktrise verskyn in die nuutste uitgawe van die Britse Vogue. Margot was drie jaar in die Australiese soapie Neighbours, maar het meer prominent geraak nadat sy in 2013 saam met Leonardo DiCaprio in The Wolf of Wall Street verskyn het. Die aktrise sê in die onderhoud haar ouers het baie jare nie dit wat sy in Hollywood doen as worthwhile gesien nie. “My familie het geen konneksie met die vermaakbedryf nie. Toe ek dus begin toneelspeel, het almal gesê: ‘Dis fun, maar wanneer kry jy ’n regte job?’ ” sê sy. “Dit het jare so aangegaan. Hul is vyf minute beïndruk en sê dan: ‘In elk geval, die hond het vandag opgegooi.’”