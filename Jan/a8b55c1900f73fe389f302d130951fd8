KIT Harington is duidelik nie ’n katjie om sonder handskoene aan te pak nie. Page Six berig die ster van Game of Thrones is uit ’n New Yorkse pub geskop nadat hy met mense rondom die pool-tafel en die bouncers stry gekry het. Die 31-jarige akteur, wat in GOT die rol vertolk van Jon Snow en verloof is aan sy medester Rose Leslie (Ygritte), is op video vasgevang toe hy moeilik raak. Dit lyk of die Brit wou in wees op ’n game pool. Hy het “op tafels geslaan, pool-stokke gegryp en skoorgesoek”, berig TMZ. Dis nie bekend hoekom Kit sy toys uit die cot gegooi het nie, maar dalk het hy net te diep in die bottel gekyk.