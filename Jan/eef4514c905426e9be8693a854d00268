ANDREW “Mal Piet” ­Rudolph sal binnekort vir die eerste keer in die Mitchells Plain- streekshof verskyn. Rudolph (50), wat teregstaan vir die verkragting van ’n sewejarige meisie van Tafelsig, het Maandag vlugtig in die Mitchells Plain-landdroshof verskyn. By sy vorige verskyning het die hof gehoor hy is matig psigoties en gaan dalk om hierdie rede nie sy verhoor verstaan nie. Die beweerde verkragting het gebeur terwyl Rudolph glo uit was op parool, ook vir ’n verkragtingsaak. Opneem Hy is in 2003 skuldig bevind op twee klagte van onsedelike aanranding. Landdros Walter Golding het by Rudolph se vorige verskyning gesê die aanklag teen die beskuldige is steeds baie ernstig; daarom moet sy saak na die streekhof oorgeplaas word sodat hulle die beskuldigde vir waarneming kan laat opneem. Die gemeenskap het Rudolph die bynaam Mal Piet gegee. Hulle beskryf hom as ’n ou kalant. Kaylin Beukes, wat die verkragtingsake in die Plain bywoon, sê sy is op van mense wat die “siek-kaart” gebruik sodra hulle begin hof loop. Beukes sê: “Wanneer hulle die daad doen, verstaan hulle. Hoekom kan hulle nie die hof verstaan nie? Dis plain k*k.” Die saak is tot 19 Februa­rie uitgestel.