DIE familie van Siam Lee (20) het haar half verbrande lyk uitgeken, het die KwaZulu-Natalse polisie gesê. Lee se lyk is Woensdag in ’n suikerrietland naby New Hanover gevind. Dis sowat 100 km van Durban, waar sy laas op 4 Janu­arie lewend gesien is. Sy het glo vir maande voor haar verdwyning dreigemente van ’n onbekende ou ontvang. In CCTV-beeldmateriaal lyk dit asof die drywer van ’n swart Mercedes met Gautengse nommerplate Lee van haar werkplek ontvoer. Die KZN-polisie het Donderdag ’n identikit uitgereik van die ou wat die Merc bestuur het. – News24