HY HET in sy skoolloopbaan twee keer gedruip. Maar Tyron Veloen (20) het nooit moed opgegee dat hy matriek sou slaag nie. Veloen, van Highbury Park, is een van 12 kinders en is die eerste onder sy broers en susters wat matriek slaag. Veloen het by die Hoërskool Sarepta skoolgegaan. Hy het gesê sonder sy pa se motiverende woorde sou hy nooit klaargemaak het nie. Genoeg “My pa het vir my gesê dit maak nie saak hoe oud ek is nie, ek moet klaarmaak en verder gaan studeer.” Veloen het gr. 9 en gr. 11 gedruip oor hy sy social life eerste gesit het. “Ek het met my tweede keer in gr. 11 besluit dis nou genoeg, op myself gekonsenteer, minder uitgegaan en meer op my boeke gefokus. “Toe besef ek dis nie so moeilik nie.” Swot Sy pa het hom bly aanmoedig met die woorde dat daar ’n tyd en plek vir alles is. “My pa was reg. Toe besluit ek om ’n goeie example vir my broers en susters te wees,” vertel Veloen. Hy het met universiteitstoelating geslaag en wil nou verder swot en graag ’n verkeersbeampte word. “Ek weet dis nie ’n fancy job nie, maar ’n werk waar ek mense sal kan help en my deel kan doen om mense op ons paaie veilig te hou.”