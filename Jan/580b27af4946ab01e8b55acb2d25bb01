DIE legendariese Brasiliaanse ­sokker-ster Ronaldinho het uit­eindelik sy uittrede uit beroep­sokker aangekondig. Hy was ’n lid van die Brasiliaanse span wat die Wêreldbeker-sokkertoernooi in 2002 in Korea en Japan gewen het. Die 37-jarige Ronaldinho het twee jaar laas ’n beroepswedstryd gespeel. Hy word steeds as een van die beste sokkerspelers ooit beskou en het sy stempel in Franse (Paris Saint-Germain) en Spaanse (Barcelona) sokker afgedruk. In 2015 het hy ’n paar wedstryde vir die Brasiliaanse span Flumi­nense gespeel. Sy broer en agent, Roberto, het bevestig dat Ronaldinho se dae van eersterangse sokker verby is. Roberto het kripties gesê: “Ons gaan egter ná die Wêreldbeker-toernooi in Rusland nóg iets aankondig.” – Reuters