DIE pragtige aktrise Emilia Clarke is benoem vir beste vroulike byspeler in die uiters gewilde en bekroonde TV-reeks Game of Thrones. Emilia vertolk die rol van koningin Daenerys Tar­garyen. Haar medester Peter Dink­lage is benoem as beste manlike byspeler vir sy rol as Tyrion Lannister. Emilia het ook die Critics’ Choice Awards by die Barker Hangar in Santa Monica bygewoon. Sy’t asemrowend gelyk in ’n swart kraletjiesrok. Die meeste fans van Game of Thrones sal in hul noppies wees met dié benoemings, maar hulle sal lank moet wag voordat die show weer op die kassie gaan kom. Die show sal nie vanjaar uitgesaai word nie, maar gelukkig sal die agtste en laaste reeks volgende jaar op die kassie wees. – DailyMail