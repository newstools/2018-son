ALLE oë is vandag gerig op Manchester United se nuwe doelskieter, Alexis Sánchez. United reis na die League­ Two-span Yeo­vil Town vir ’n vierde ronde-stryd in die FA Cup-reeks op Huish Park.Dié sterdoelskieter van Chili het Maandag amptelik sy skuif van Arsenal na United voltooi. ’n Deel van die uitruil-deal behels dat die middelskakel Henrikh Mkhitaryan in die teenoorgestelde rigting beweeg het.Sánchez het Woensdag al sy nuwe United-spanmaats ontmoet. Sánchez het ’n kontrak vir vier en ’n half jaar met United onderteken en sal sowat £500 000 (R8,5 miljoen) per week verdien. Hy is die hoogs betaalde speler in Brittanje.Sánchez se nuwe bestuurder, José Mourinho, het telkens in die verlede  na die speler as “fenomenaal” verwys.Terselfdertyd is Mourinho stil oor sy planne. Hy het nie aangedui of hy die voormalige Barcelona-speler sy debuut teen Yeovil sal gee nie. Hartseer Intussen gaan die tuisspan se Otis Khan sy droom misloop om teen sy gunsteling-span te speel.Hy sê hy is hartseer omdat hy nie die kans sal hê om teen sy helde te speel nie.Khan is vir vyf wedstryde geskors nadat hy Saterdag in ’n stryd teen Chesterfield die skeidsregter gestoot het.“Dit is die slegste oomblik van my lewe,” aldus Khan. – Reuters