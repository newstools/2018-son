DIE polisie het ’n groot slag geslaan in hul voortslepende oorlog teen die mense wat vir die buitelandse mark perlemoen stroop. Gister tydens ’n intelligensiegedrewe operasie het die polisie toegeslaan op ’n huis in Monte Vista, Kaapstad. Daar het hulle afgekom op ’n fabriek waar perlemoen verwerk word. Vier verdagtes (almal tussen 25 en 35 jaar) is op die perseel gearresteer. Benewens die groot hoeveelheid perlemoen wat gevind is, is daar beslag gelê op verskeie instrumente waarmee dié gesogte seekos verwerk kan word. Die straatwaarde van die perlemoen was gister teen Son se druktyd nog on­bekend.