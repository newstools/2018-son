Liewe Antie Mona Ek is al so vyf jaar getroud met ’n vrou wat in haar vorige huwelik omring was deur prag en praal. Haar man, wat 40 jaar ouer is as sy, het haar en hul kids goed bederf en hulle ná die egskeiding goed beloon. Ek verdien nie ’n slegte salaris nie, maar elke keer wanneer ons probleme het, hardloop sy terug na die vleispotte van Egipte. Ek verdien nie om so ’n lewe te lei nie, Antie. Sy wil nie skei nie en sê sy soek niks van my nie. Haar eksman en kids maak van haar ’n slaaf. Wanneer sy genoeg gehad het, hardloop sy terug. Sy is hoog bekeer en die kerk sien niks verkeerds met haar op­trede nie. En ja, ek is nie ’n engel nie; ek drink te veel. Maar die pastoor-vrou suip erger as ek. Ek weet nie meer wat om te doen nie. – via WhatsApp Dit gaan nie oor wie meer as jy suip of verdien nie. Jy sê jy verdien nie hierdie op­trede van jou vrou nie, maar jy doen ook nie eintlik iets aan die saak nie. Dis tyd om jou lewe in orde te kry. Doen dit vir jouself. Skaal af wat die voggies betref en probeer met ’n nugter mind uit-­figure wat jy werklik uit die lewe wil hê.