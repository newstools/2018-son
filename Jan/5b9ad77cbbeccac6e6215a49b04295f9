ERYKAH Badu het in ’n onderhoud met Vulture positiewe dinge gesê oor Adolf Hitler, van almal, en Bill Cosby, berig eonline.com. Erykah het gesê: “Ek is ’n humanis. Ek sien iets goeds in almal. “Ek sien iets goeds in Hitler. Arme ding; hy het ’n aaklige kinderlewe gehad.” Dis nou dieselfde Hitler wat verantwoordelik was vir die dood van miljoene Jode, Russe, Pole, gypsies, gays en gestremdes gedurende die Tweede Wêreld­oorlog. O, en hy het die oorlog begin ook. En hoe voel sy oor Bill, wat deur verskeie vroue van seksuele teistering beskuldig word? (Party sê hy het hulle ge-drug om sy sin met hulle te kry.) Wel, Erykah het gesê sy is lief vir hom, want hy is siek, en daarom kan sy nie kwaad wees vir hom nie. Sy het gesê: “Ek voel vir diegene wat seergekry het. Ek voel so jammer vir hulle. “Ek wil hê hulle moet ook beter voel, want daar’s boosheid in siek mense; hulle maak ander seer.” Erykah, Erykah ...