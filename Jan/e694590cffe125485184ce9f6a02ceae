DIE einde van Jacob Zuma se termyn as president het skielik Donderdag gekom. Volgens City Press kom dit nadat Zuma geappelleer het teen ’n hofbevel wat gelas het dat die mag om die direkteur van openbare vervolging aan te stel, na die adjunkpresident oorgedra moet word. Daai stap, wat gekom het op die eerste dag van die ANC se nasionale uitvoerende komitee se vergadering, het die partypresident, Cyril Rama­phosa, se ondersteuners vrek baie ontstel. Hulle het Ramaphosa se versoek dat Zuma met waardigheid behandel word, geïgnoreer. Val Hulle het die aansoek om appèl as ’n klap in Ramaphosa se gesig gesien. Hulle is ook ontsteld oor Zuma se ge-scramble om sy cronies so vinnig moontlik in plek te sit by staatsinstellings voordat hy waai. Die poging om Zuma te laat val, is gelei deur David Masondo, ’n nuwe lid van die komitee, en die veteraan Bheki Cele. Dit is nie te erg teengestaan deur Zuma se ondersteuners nie. Zuma se uittrede kan dalk al binne ’n week plaasvind. – News24