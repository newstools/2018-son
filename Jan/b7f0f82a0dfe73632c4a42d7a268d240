CAPE Town City kon die nuwe jaar én die tweede helfte van sy seisoen nie op ’n treuriger noot begin het nie. Dat die kontrak van City se kaptein, Robyn Johannes, nie verleng is nie, is ’n klap in sy gesig. Johannes het toe besluit om sy handtekening op ’n kontrak van Wits aan te bring. Op 31 is dié skuif beslis nie te waffers vir Johannes nie, want hy sal moet besef hy gaan nie maklik gereelde speelkans gebied word in die Clever Boys se ster­belaaide span nie. Bevorder ’n Mens kan ook aanneem dat City se afrigter, Benni McCarthy, nie te gelukkig is oor dié situasie nie. Dis was die einste McCarthy was Johannes tot kaptein bevorder het. City se eienaar, John Comitis, het onlangs nog gerugte dat Johannes na Wits sal skuif, afgemaak as “fake nuus” en gesê ’n “groot aanbod” is op die tafel. Nou lyk dit asof daar net een aanbod was – Wits s’n. Van Comitis se aanbod is daar geen sprake nie. Een ding is seker, Johannes gaan beslis ’n leemte by die Citizens laat.