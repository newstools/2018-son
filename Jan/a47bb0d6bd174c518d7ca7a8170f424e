DIE vier tronkvoëls wat op 27 Desember verlede jaar onderweg na die St. Albans-gevangenis uit ’n polisievoertuig ontsnap het, is eergister en gister in die Gelvandale-landdroshof gevonnis. Etienne Andrews en Marco Tiervlei is Woensdag vir drie jaar tronk toe gestuur waarvan ses maande opgeskort is vir vier jaar. Dit is terwyl Justin Bramwell en William Kleinbooi gister vir drie jaar tronk toe gestuur is waarvan ses maande vir vier jaar opgeskort is. Tralies Onmiddellik nadat die mans ontsnap het, is ’n taakspan saamgestel en daar is toe met ’n ­manhunt na die verdagtes begin. Binne 11 uur was al die ontsnaptes terug agter tralies.  Brig. Neil Jantjies, die waarnemende groepsbevelvoerder van die Mountweg-polisiegroep, het die lede geloof vir hul harde werk om te sorg dat die verdagtes weer agter tralies is. Jantjies sê die vonnis dien as waarskuwing vir misdadigers wat nie die gereg respekteer nie. 