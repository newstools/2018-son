DIS nog onseker waar die geld vandaan gaan kom vir studente wat ná skool wil gaan swot. Pres. Jacob Zuma het verlede jaar in Desember skielik aangekondig daar gaan geld wees vir die arm en werkersklas­studente wat verder wil gaan studeer. Die minister van hoër onderwys en opleiding, prof. Hlengiwe Mkhize, het gister met die media oor die saak gepraat. Mmamoloko Kubayi-Ngubane, die minister van kommunikasie, en Bongani Bongo, die minister van staatsveiligheid, was ook by die perskonferensie. Deurbraak Joernaliste het hulle gevra hoe die studies betaal gaan word. Mkhize het gesê die minister van finansies, Malusi Gigaba, het hulle met ’n deurbraak gehelp. “Ek kan egter nie die presiese bedrag gee nie.” Sy het gesê ’n proses is aan die gang en Gigaba en sy span was daarby betrokke. Blykbaar sal Gigaba in sy budget speech in Februarie nog lig op die saak werp. – News24