DAAR is al baie gesê oor Sarah Paulson en Holland Taylor se romanse. Eonline.com berig Sarah het self hieroor gepraat in Town & Country se Februarie-uitgawe. “Ek wil nie gedefinieer word deur saam met wie ek my bed, my huis en my siel deel nie. My keuses in die lewe is onkonvensioneel en is my besigheid,” sê sy. Sy noem ook haar verhouding met Holland, wat 31 jaar haar senior is, as dapper. “Ek wil verantwoordelik en eerlik leef sonder om weg te kruip. Dis ingewikkeld, want daar is baie haat in die wêreld,” wei die aktrise uit. Sy voeg by: “Ons verhouding verteenwoordig ’n sekere hoeveelheid hoop en risiko. Dalk is daar iets dappers daarin. Dalk moedig dit ander aan om dapper keuses te maak.”