BREDASDORP. – Jodene Pieters (16), wat wreed vermoor is, is Saterdagoggend ter ruste gelê. Honderde inwoners het die laaste eer kom betoon in ’n stampvol Nelson Mandela- saal. Jodene se half uitgebrande lyk is verlede Sondagaand by ’n ou dam by die kalkfabriek gekry. Haar skedel is vergruis toe haar moordenaars vermoedelik ’n sementblok op haar kop gegooi het. Haar nek is ook gebreek. Sy is na vermeen word ook verkrag voordat sy vermoor is. ’n Verbyganger het Jodene se lyk versteek onder takke in die ou dam gekry. Haar ma, Samantha Pieters (37), het Jodene aan ’n ou brandwond op haar been uitgeken. Jodene is een van talle vroue in Bredasdorp wat so wreed gesterf het sedert Anene Booysen (17) wreed vermoor en verkrag is. Die cops het intussen twee verdagtes, Jandré Hendricks (18) en Charlton Newman (25), gearresteer. Die twee verdagtes sal op 1 Februarie weer in die Bredasdorp-landdroshof verskyn vir ’n borgtogaansoek. Die gemeenskap het aangedui dat hulle buite die hof gaan betoog teen borgtog vir die twee.