ALLIGATORS beland van tyd tot tyd op gholfbane in Florida, maar laas week het gholfspelers in Naples iets skrikaanjaenders gesien: ’n alligator met ’n Birmaanse luislang om hom gekrul. Die slang en alligator het mekaar Vrydag by die gholfklub in Fiddler’s Creek gepak. Richard Nadler het hulle gewaar. Hy het foto’s daarvan op Facebook gelaai en skryf: “Dit lyk of die alligator die oorhand het. Die gator kon ’n deel van die slang in sy bek beetkry.” – UPI