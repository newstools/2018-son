COPS van Somerset-Wes het Dinsdagaand toegeslaan en ’n man met dagga in sy besit gearresteer. Volgens ’n polisiewoordvoerder, sers. Noloyiso Rwexana, het cops inligting opgevolg van onwettighede wat by ’n huis in Macassar aangaan. “Die huis is deurgesoek en die cops het op daggabome, twee sakke dagga en kweek-toerusting van R60 000 afgekom. “Die 24-jarige man is gearresteer en hy sal in die hof in Somerset-Wes verskyn sodra hy aangekla word.”