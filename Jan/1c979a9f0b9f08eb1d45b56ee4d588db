DIT sal nou baie moeilik wees vir die afrigter, Rivash Gobind, om Colin Ackermann en Andrew Birch uit die Warriors se eendaagse krieketspan te laat. Ackermann en Birch is vir drie wedstryde oor die hoof gesien voordat hulle gekies is vir die One Day Cup-wedstryd Vrydag teen die Dolphins op Kingsmead in Durban. Hulle was van die Warriors se helde in die span se sege met 71 lopies oor die Dolphins. Ackermann is as die speler van die wedstryd aangewys vir sy bydrae van 4/48 met die bal en die onoorwonne 56 lopies­ wat hy gemoker het. Dit was sy beste boul­ontleding nóg in eendaagse krieket. Dit was egter veral Ackermann se kolfwerk wat die Warriors in sy afwesigheid gemis het. Birch het skitterend geboul deur 3/41 in te oes. Dit was danksy sy eerste twee paaltjies dat die Warriors dadelik op die voorvoet geplaas is. Spankeuses Birch het in sy laaste skof ook baie doeltreffend geboul. Gobind het tot dusver in die reeks gereeld aan die span verander, maar sal nou in die pylvak daarvan moet raakvat met sy spankeuses. Daar is net twee rondomtaliewedstryde oor vir die Warriors. Dis ál wat hulle het om te kan verseker hulle eindig vierde op die puntelys om die halfeind­ronde te haal. Birch en Ackermann se ervaring en vaardighede sal nou broodnodig wees in die War­riors se veldtog om die paal te haal. Die Warriors se oorblywende wedstryde is teen die: