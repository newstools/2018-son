’N TWEELING van Blouwaterbaai het altesame 11 onderskeidings in die 2017-matriekeksamen behaal. Hulle was leerders aan die Sekondêre Skool St. Thomas in die Baaise Northerns. Chloe Koeberg het onderskeidings in wiskunde, natuur- en skeikunde, lewenswetenskappe, lewensoriëntering en rekeningkunde behaal.  Courtney se onderskeidings sluit wiskunde, natuur- en skeikunde, lewenswetenskappe, lewensoriëntering, Afrikaans eerste addisionele taal en rekeningkunde in.  Albei se gemiddelde punt is 84%. Die tweeling sê harde werk en om konsekwent te wees, was hul resep vir sukses.  “Ons het vooraf goed voorberei en mekaar gemotiveer deur doelwitte en hoë standaarde te stel. Ingevul “Ons het notas gemaak vir leervakke en daagliks vraestelle uitgewerk vir vakke soos wiskunde, rekeningkunde en fisika. “Ons het dan die aantekeninge en antwoorde en die gapings wat die ander een gemis het, ingevul.”  Hulle begin albei vanjaar hul BCom-graadstudie aan die Nelson Mandela-Universiteit met die oog daarop om geoktrooieerde rekenmeester te word. Hul raad aan die klas van 2018 is om toegewyd te wees en van dag 1 af hard te werk.