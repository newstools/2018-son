ED SHEERAN se album Divide was die gewildste in 2017. Volgens Nielsen Music het dit die musiekbedryf deur die jaar ’n goeie opwelling gegee. Die sanger het altesaam 2,764 miljoen album-eenhede verkoop.  Dit sluit onder meer alle tradisionele albumverkope, downloads en streaming tracks in. Kendrik Lamar se DAMN was volgende en Taylor Swift se Reputation was die derde gewildste. In terme van net albumverkope was Taylor se Reputation nr. 1 met 1,9 miljoen in verkope; Ed was nr. 2 met 1,1 miljoen verkope en Kendrick was in die derde plek met 910 000 in verkope. Nielsen Music berig die algehele aan­kope van albums en songs het met 12,5% gegroei. Die grootste song van die jaar in terme van algehele aktiwiteite was “Despacito” van Luis Fonsi en Daddy Yankee saam met Justin Bieber. – AP