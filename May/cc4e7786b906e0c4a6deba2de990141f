TWEE mans is ongedeerd nadat hulle gister omstreeks 11:20 naby Colchester ’n noodlanding moes doen. Volgens kapt. André Beetge, ’n polisiewoordvoerder, het die 19-jarige vlieënier van die klein Sling 2-vliegtuig turbulensie ervaar en moes hy in ’n soutpan in die Tankatara Salt Works land. “Hy en sy 21-jarige manlike passasier is nie in die voorval beseer nie. “Die vliegtuig, wat aan ’n vlieënier in Port Elizabeth behoort, is nog in die soutpan. “Die eienaars het die proses begin om die vliegtuig uit die soutpan te kry,” het Beetge bygevoeg.