SORRY, julle. Jelena is nou heeltemal oor en uit. Selena Gomez en Justin Bieber het al weer opgebreek, maar dié keer is dit glo finaal. Ek lees op Eonline die 25-jarige sangeres staan nou op haar eie (sexy) bene en is nou sterker as ooit. ’n Ingeligte informant (wie dan nou anders?) verklap: “Sy respekteer hom, maar sy het besluit sy is baie gelukkiger om haar eie ding te doen. “Selena praat deesdae skaars oor Justin,” voeg die persoon by. “Sy is single en ready to mingle.” Die persoon vertel verder Gomez het beslis aanbeweeg en sy stel glad nie belang om weer gou met die 24-jarige Biebster op te maak nie. Ook maar goed so, want ek kan nie meer byhou met die twee se erg irriterende aan-af-verhouding nie. Selena se ma is seker nou in die wolke, want sy hou glo net mooi niks van ou JB nie.