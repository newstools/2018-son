DIE DA in die Oos-Kaap veroordeel die jongste vlaag van protesaksie in die provinsie en sê die wetteloosheid kan nie ’n greep hier kry nie. Bobby Stevenson, die DA-leier in die provinsiale wetgewer, meen as dit gebeur, kan die provinsie in anargie verval. “Gisteraand (Dinsdag) is die Groot-Kei se munisipale gebou en voertuie in Komga aan die brand gesteek as deel van beweerde protesaksie. Voorbeeld “Verlede maand het gewelddadige protesaksie in Keiskammahoek en Grahamstad­ plaasgevind tot ’n punt waar winkels geplunder is. “In Maart is ’n 62-jarige man by ’n betoging in Keis­kammahoek doodgeskiet.” Volgens Stevenson moet mense wat munisipale eiendom beskadig, vervolg word. Hy het ’n beroep op die polisie gedoen om vinnig op te tree en van die skuldiges ’n voorbeeld te maak. “Toe die Wêreldbekersokkertoernooi in 2010 in Suid-Afrika gehou is, was daar geen verdraagsaamheid teenoor wetteloosheid en kriminele gedrag nie. “Die skuldiges is vinnig ingebring­ om dit te bespreek. “Die DA voel dieselfde gees en dieselfde soort reaksie is nou in die provinsie nodig.”