BOBBY de Wee is die naweek as die Kings se speler van die jaar aangewys. Dié slot het hom aan die begin van die Pro14-seisoen by die Kings aangesluit. Ondanks die Kings se gesukkel het hy gereeld stewig vertoon. De Wee is Saterdag ná die Kings se Pro14-kragmeting met die Cheetahs in Port Elizabeth ook as die speler van die wedstryd aangewys. Die Kings se afrigter, Deon Davids, sê: “Bobby het ’n puik eerste seisoen by die Kings gehad. “Ek het hom lank dopgehou en was baie bly toe ek hom by die Lions gewerf het.”