LITHEMBA Magajana, ’n gr. 10-leerder van die Gamble Street Secondary School in Uitenhage en die topgekeurde in die kadet­afdeling by Judo South Africa, het Maandag Burundi toe gevlieg om aan die African Cadets Champion­ship deel te neem. Die kompetisie het Vrydag klaargemaak, berig GroundUp. Dít kom nadat die Johannesburgse maatskappy VVM die borgskapgeld geskenk het wat Li­themba gekort het. GroundUp het in April berig Judo South Africa kon nie die R22 000 verskaf wat die seun nodig gehad het om te reis en vir sy verblyf te betaal nie omdat hy die enigste vegter van die Oos-Kaap is. Daar moet meer as een wees voordat provinsiale finansiering gebruik kan word.