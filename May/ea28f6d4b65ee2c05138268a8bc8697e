DIE “vampire” van Mitchells Plain sal vir eers weer die lig sien. Peter “Vampire” Hercules (22) van Eastridge het Maandag op ’n aanklag van verkragting en aanranding in die Mitchells Plain-landdroshof verskyn. Hercules, wat sy slagoffer (25) na bewering op 5 November verkrag het, is by sy vorige hofverskyning op borgtog van R500 vrygelaat. Afgebyt Hercules het na bewering sy slagoffer huis toe vergesel en toe by ’n oop stuk veld sy broek afgetrek en haar verkrag. Hy word “Vampire” genoem omdat hy na bewering stukke van sy slagoffer se gesig afgebyt het toe sy skree. Die hofsaak is Maandag teruggetrek vir verdere ondersoek.