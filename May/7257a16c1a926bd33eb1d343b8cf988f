JOHN Legend en sy vrou, Chrissy Teigen, dink sommer baie mooi voordat hulle hul kinders ’n naam gee. John was ook Sondagaand op die Billboard Music Awards en die verslaggewers het hom toe uitgevra oor die naam van sy week oue seuntjie. Die outjie heet Miles Theodore Legend. Eonline berig die bekroonde R&B-sanger en sy vrou sê hulle neem name baie ernstig op. “Ons het ons eerste dogter Luna Simone Stephens genoem. Elke naam wat ons vir ons kinders gee, het ’n bietjie musiekgeskiedenis wat daarmee kom. “So, Miles verwys natuurlik na die legende Miles Davis. Chrissy het regtig baie van die naam Theodore gehou. So, ons het dit net bygevoeg. “Toe hy gebore is en ons ’n rukkie met hom uithang, het ons net gedink hy lyk soos ’n Miles. Ons is so opgewonde om hom in ons gesin te hê.” Chrissy grap toe op Twitter: “Sjoe! Het jy nie nou net ’n baba gehad nie? Gaan versorg hom!” John het terug getwiet hy gaan sommer nóú vlieg om betyds te wees vir aandete. Ek laaik die couple!