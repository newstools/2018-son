’N SWAARMOEDIGE atmos­feer het gister in die raadsaal van die Stad Kaapstad gehang. Dit was Patricia de Lille se eerste meeting met haar burgemeesterskomitee sedert die hooggeregshof onlangs beslis het sy is steeds die eerste burger. Gister se vergadering was onder meer oor die openbare kommentaar oor die Stad se voorgestelde begroting. Ian Neilson, onderburgemeester, sê die meeste kommentaar wat ontvang is, is oor die voorgestelde watertariewe. Regbank Neilson sê sedert die voorgestelde begroting op die tafel gesit is, was daar ’n herassessering van die begrotingsvoorstelle. “Daar word voorgestel dat as minder as 6 klwater per maand gebruik word, huishoudelike waterheffings pleks van 55, 16% nou 10,10% sal wees. As meer as 6 kl, maar minder as 10,5 kl water gebruik word, sal die waterheffing – pleks van 6,26% – nou 0% wees.” ’n Vol regbank sal Vrydag die meriete aanhoor van die DA se besluit om De Lille se partylidmaatskap te beëindig, en dan tot ’n beslissing kom.