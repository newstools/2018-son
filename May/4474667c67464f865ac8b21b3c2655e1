DIE leier van die DA in die Oos-Kaap het gister te velde getrek teen die onlangse kabinet­skommeling in die provinsiale regering. Nqaba Bhanga meen dié skommeling is niks anders nie as ’n bad move. Bhanga het Vrydagoggend in ’n mediakonferensie gesê die interne onenigheid van die ANC in die Oos-Kaap is nou duidelik vir almal om te sien. Hy meen dit beklemtoon die onmoontlikheid van ’n effektiewe ANC-regering. “Premier Phumulo Masualle is gister gedwing om vier LUR’e teen sy wil te fire. Hy is ook gedwing om sy politiese opponent, Oscar Mabuyane, as LUR van ekonomiese ontwikkeling, omgewingsake en toerisme aan te stel. “Dit wys vir ons sy (Masualle se) dae is getel.” In die Oos-Kaap is daar volgens Bhanga ’n tekort aan dienslewering, korrupsie floreer, die munisipaliteite is broke, misdaad is hoog en kwaliteit-opvoeding en -gesondheidsdienste bestaan nie. “In die ouditeur-generaal se nuutste verslag word bevestig dat 33 van die provinsie se 56 munisipaliteite in die rooi is. “Luidens Statistieke Suid-Afrika (Stats SA) se kwartaallikse werk-kragte-opname, wat in Februarie bekendgestel is, het die provinsie se werkloosheidsyfer gestyg na 35,1% – die hoogste in die land.” Bhanga meen egter nêrens is die ANC se disfunksie duideliker as in die Nelson Mandelabaai (NMB) nie. Binne ’n maand is twee senior raadslede – Andile Lungisa en Bongo Nombiba – tronk toe gestuur vir ernstige misdade,” noem Bhanga. “Die laatste onbenullige mosie van wantroue wat na vore gebring is deur die EFF, en op 24 Mei gedebatteer gaan word, beklemtoon die feit dat die opposisiepartye niks omgee vir die dienslewering in die NMB nie. “Vir die Oos-Kaap om vorentoe te beweeg, het ons ’n groeiende ekonomie, ’n werkende regering, ordentlike opvoeding en gesondheidsorg, ’n goeie behuisingsprogram, en veiligheid en sekuriteit nodig.” Binne 20 maande vandat die DA in die NMB oorgeneem het, is die volgende suksesse behaal: Mabuyane vervang Sakhumzi Som­yo as LUR belas met ekonomiese ontwikkeling, omgewingsake en toerisme. Die nuwe LUR vir plaaslike ontwikkeling en grondhervorming is Xolile Nqatha. Dr. Phumza Dyantyi, wat die LUR van gesondheid was, is na die posisie van die LUR van maatskaplike ontwikkeling verskuif. Dyan­tyi neem Pemmy Majodina se ou posisie oor en Majodina is nou die LUR van openbare werke. Helen Sauls-August vat die gesondheidsportefeulje oor. Mlungisi Mvoko is die nuwe LUR van behuising. Bulelwa Tunyiswa is die LUR van sport, ontspanning en kultuur. LUR’e wat die trekpas gekry het, sluit in Mlibo Qoboshiyane, Thandiswa Marawu en Nancy Sihlwayi.