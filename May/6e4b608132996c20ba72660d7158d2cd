FULHAM is terug in die Engelse Premierliga (EPL) ná ’n afwesigheid van vier jaar. Die Cottagers, soos hulle genoem word, het die prestasie vermag nadat hulle Aston Villa met 1-0 geklop het in die Championship play-off Saterdag in die Wembley-stadion. Tom Cairney was die held vir die span van Shahid Khan, eienaar, met ’n doel in die eerste helfte. Fulham moes klou aan sy voorsprong nadat Denis Odoi gepos is vir twee geelkaart-oortredings. Fulham, wie se koffers in die nuwe seisoen met $210 miljoen (R2,6 miljard) sal groei, sluit hom aan by Wolverhampton Wanderers en Cardiff City wat weer met die EPL-visse swem. – Reuters