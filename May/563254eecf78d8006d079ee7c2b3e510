PRIYANKA Chopra (35) het vir haar ’n katelknaap, ’n baie sexy een, nader gehark. Ek sien op Eonline behalwe dat die tweetjies saam by die Met-gala vroeër dié jaar uitgehang het, is die aktrise en Nick Jonas (25) al drie keer agtereenvolgens saam gesien. Die tweetjies het uitgehang by die Hollywood Bowl, toe die Dodgers-stadion en heel laaste het hulle saam met vriende op ’n boot uitgehang. Alles in een naweek. En dit sê meer as genoeg ... Dit het alles begin toe die Quantico-aktrise en die “Jealous”-sanger laas Vrydag Beauty and the Beast se konsert in Los Angeles gaan kyk het en Saterdag het hulle ’n baseball game van die San Diego Padres gaan kyk. En die tweetjies was toe op ’n lekker boat ride saam met hul vriende. Hulle het baie cosy gelyk en onder ’n kombers ge-cuddle toe hulle uit op die koue oseaan was. Terloops, ek het gaan kyk, hul hande was bo die kombers. Bronne sê aan US Weekly die twee was nie vatterig in die openbaar nie, maar dat hulle nogal erg oor mekaar is. Ek is seker vir nou het die tweetjies pret saam met mekaar, maar dit sal nie baie lank last nie ...