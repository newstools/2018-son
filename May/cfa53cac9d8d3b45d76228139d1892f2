DIE departement van menslike nedersettings se budget word met R10 miljard in die medium termyn gesny – terwyl die behuisingsagterstand op sowat 2,1 miljoen huise staan. Voor haar begrotingsrede het Nomaindia Mfeketo, minister van behuising, aan die media gesê: “Julle weet dat die nasionale fiskus onder groot druk is en ons word gedwing om meer te doen met minder. “Dié departement kan getuig van begrotingsbesnoeiings ten bedrae van miljarde rande, maar dit sal ons nie ontmoedig om ons taak te verrig nie.” Mbulelo Tshangana, lid van haar departement, het oor die budget cut gesê dis meer as R10 miljard. “Dis nie klein nie. Dit is ’n skok vir die stelsel.” – News24