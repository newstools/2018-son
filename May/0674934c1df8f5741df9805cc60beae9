’N MAN (41) van Butterworth gaan vir 15 jaar in die tronk sit nadat hy skuldig bevind is aan die verkragting van ’n 14-jarige meisie. Xola Guntu is Donderdag in die Butterworth-landdroshof gevonnis. Die beskuldigde het na bewering op 26 September 2014 rondom 13:10 saam met die meisie uit ’n woud in Mission Village gekom. ’n Familielid het die beskuldigde saam met haar gesien en agterdogtig geraak dat sy moontlik verkrag is. Gearresteer Kapt. Jackson Manatha, polisiewoordvoerder, sê: “Die slagoffer is na die Thuthuzela-sorgsentrum in Butterworth geneem waar sy erken het dat Guntu haar verkrag het.” Die polisie se eenheid belas met gesinsgeweld, kinderbeskerming en seksuele misdrywe (FCS) het die saak ondersoek. Guntu is opgespoor en gearresteer. Brig. Trevor Mey, die bevelvoerder van die Butterworth-polisiegroepering, het die vonnis verwelkom. Hy sê: “Dié vonnis sal ’n duide­like boodskap stuur aan diegene wat kinders en vroue mishandel. “Ons ondersoekbeamptes sal seker maak hulle word gearresteer en suksesvol vervolg.”