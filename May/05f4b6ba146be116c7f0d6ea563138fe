CARDI B is baie verlig haar verloofde, Offset, is oukei ná ’n kar­ongeluk. Dié rapper van “Bodak Yellow” sê op Twitter sy is baie dankbaar Offset is orraait. “So-o-o dankbaar en bly,” deel sy met haar fans. “God stuur boodskappe op die snaaksste maniere. I love you, @OffsetYRN.” Offset is ’n lid van die hip-hop trio Migos. Hospitaal Luidens TMZ was hy laat Woensdagnag in ’n ongeluk met sy Dodge Challenger. Hoewel Offset net lig beseer is, is hy hospitaal toe geneem. Hy is reeds ontslaan. Dít alles nou terwyl die couple hul eersteling verwag. Daar is bespiegel daaroor of Cardi B verwag of nie. Nie meer nie... Want verlede maand op die TV show Saturday Night Live het sy haar magie vir die wêreld gewys.