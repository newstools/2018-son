’N VROU (47) is gister buite Uitenhage in ’n trompop botsing dood. Kapt. Gerda Swart, ’n polisie­woordvoerder, sê die polisie ondersoek nou ’n saak van strafbare manslag. Kapt. Swart sê die ongeluk het gisteroggend op die Rooihoogteweg net buite Uitenhage gebeur. “ ’n Vrou – een van die voertuie se bestuurder – is op die toneel dood. Oorsaak “Die drywer en die passasiers van die ander voertuig is vir mediese behandeling hospitaal toe geneem. “Die oorsaak van die ongeluk is nog nie bekend nie en die polisieondersoek duur voort.” Die oorledene se naam sal bekend gemaak word sodra haar naasbestaandes in kennis gestel is.