’N LORRIE wat werkers Saterdag op ’n grondpad in die Koue Bokkeveld vervoer het, het omgeslaan. Minstens 35 slag­offers is in die ongeluk beseer. Die ongeluk het op ’n plaaspad sowat 100 km van Ceres plaasgevind. ’n Woordvoerder van die nooddiens ER24, Russell Meiring, sê para­medici van ER24 en Life Healthcare het 19:40 op die toneel aangekom. Ernstig Personeel van die Metro se nooddienste was toe reeds op die toneel. Meiring sê: “Die lorrie het op sy sy langs die pad gelê. “Werkers wat agter op was, het op die toneel gelê. “Volgens paramedici is 2 slagoffers ernstig beseer en 33 lig tot matig beseer. “Van die beseerdes het behandeling in hospitale vereis.” Meiring het bygevoeg dis nog nie bekend wat die ongeluk veroorsaak het nie. – Eie verslaggewer