DIE kragmeting tussen Harlequins en Polisie kan die naweek die hoogtepunt van die Grand Challenge-reeks se wedstryde in die Oostelike Provinsie wees. Albei spanne speel in die laaste tyd met groot selfvertroue. Hulle kan môremiddag in die Adcock-stadion in Port Elizabeth vir ’n skouspelagtige stryd sorg. Gardens is baie goed op dreef. Dit sal ’n verrassing wees as die Groentruie van Uitenhage op hul tuisveld nie onoorwonne teen Trying Stars kan bly nie. Missionvale het gou sy voete in die reeks gevind. Hy is op sy tuisveld teen Brumbies in aksie, wat beloof om ’n interessante wedstryd te wees. Die bepalings is: Groep A: Suburban t Windvogel, Missionvale t Brumbies, Gardens t Trying Stars, Wallabies t Progress, Despatch t Star of Hope. Groep B: Madibaz t Spring Rose, Born Fighters t Kruisfontein, United Barbarians t Park, Harlequins t Polisie.