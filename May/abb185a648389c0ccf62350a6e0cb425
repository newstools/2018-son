ALTESAME 17 mense is gisteroggendbeseer toe ’n vragmotor op die N2 voor die R300-afrit in Khayelitsha omgeslaan het. Volgens ’n woordvoerder van ER24 het paramedici om 08:21 op die toneel aangekom. “Die vragmotor het in die regterbaan op sy sy gelê. “Talle mense het agter op die bak gesit en ander het op die toneel gelê. “Paramedici het die beseerde mense gehelp. “Een man het baie ernstig seergekry, terwyl die ander slagoffers ligter beserings opgedoen het.” Volgens die woordvoerder is die beseerdes na verskillende hospitale geneem. Die oorsaak van die ongeluk word ondersoek. – ER24