’N GEWESE gangster van Mitchells Plain is Vrydag in sy rolstoel in die besige Town Centre doodgeskiet. Abu Bakr Jumat (21), wat reeds twee jaar in ’n rolstoel gekluister is, is helderoordag vyf keer in die gesig geskiet. Hy is op die toneel dood. Jumat is in sy gangsterdae ook geskiet en moes ses maande in die hospitaal deurbring. Volgens Jumat se familie het hy sy lewe verander nadat hy verlam uit die hospitaal gekom het. Hy het daarna vrugte en groente by Town Centre begin smous. Jumat se tante Faieza Mohammed sê: “Die onwettige traders moet van Town Centre verwyder word. “Mense word helderoordag beroof. Dit is nou die tweede skietvoorval binne twee weke wat hier plaasvind. “Meer cops of metro cops moet by Town Centre ontplooi word.” Dié voorval het omstreeks 08:30 in Falstaff Crescent in Eastridge plaasgevind. Jongens het blykbaar uit ’n rooi Volkswagen Jetta geskiet en die 21-jarige man in die been en agterstewe gewond. Hy is met die ambulans na die hospitaal geneem. ’n Saak van poging tot moord word ondersoek. Nathaniël Hendricks (13) is in Malva­straat in die kop getref en moes hospitaalbehandeling ontvang. Luidens gerugte het hy gister in die hospitaal gesterf, maar dit kon teen druktyd nie bevestig word nie. Die polisie ondersoek ’n saak van poging tot moord, maar hulle sê niemand is nog gearresteer nie. In dieselfde skietvoorval, wat omstreeks 19:25 in Athon Walk plaasgevind het, is ’n 23-jarige man ook gewond. Volgens JP Smith, voorsitter van die burgemeesterskomitee vir veiligheid en sekerheid, was metro cops besig om lasbriewe in Hanover Park uit te deel toe hulle in die bendes se visier beland het. Smith sê: “Een van die metro cops het op die bendes teruggeskiet. “ ’n Tiener is in die skietery gewond en dit is nog onduidelik wie hom geskiet het. “Die metropolisie het ’n Beretta 9 mm-pistool met drie patrone op die toneel gekry. “Verder het 57 koeëldoppies op die toneel gestrooi gelê. “Die vuurwapen is vir ballistiese­ toetsing aan die polisie oorhandig.” Die voorval het in Ryburg-weg gebeur. Die 42-jarige man is verskeie kere in die kop geskiet. Hy is op die toneel dood. Niemand is nog in verband hiermee gearresteer nie.