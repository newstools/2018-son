’N TRIGGER-HAPPY polisiebeampte van Tulbagh is in ’n sielkundige kliniek opgeneem. Dit volg nadat die cop, wat by die Tulbagh-polisiestasie gestasioneer is, op sy kollegas­ losgebrand het. Hulle is ontbied deur sy girlfriend omdat hy haar na bewering met sy dienspistool gedreig het. Die cop was ook na bewering dronk. Dié drama het hom twee weke gelede by die huis van die cop se girlfriend in Gouda afgespeel. By hul aankoms in vyf vêns is die cops “hartlik” deur hul kollega met geweervuur op hulle verwelkom. Skade is aangerig toe hy verskeie van die polisievoertuie getref het. Die verskrikte cops moes vervaard skuiling soek toe die skote begin klap. Die trigger-happy cop is intussen by ’n kliniek in Worcester opgeneem vir behandeling teen stres. Past. Abraham Jooster van die Witzenberg-sentrum vir mishandeldes spreek hom sterk uit teen die mishandeling van vroue. Jooster sê: “Mishandeling van mense is ’n euwel in ons gemeenskappe en dit moet met wortel en tak uitgeroei word. Hulp “Wanneer ek by die hof aankom, is daar altyd stapels interdikte van vroue wat deur hul mans mishandel word.” Jooster doen ’n beroep op vroue wat mishandel word, om uit te reik vir hulp en nie stil te bly daaroor nie. ’n Polisiewoordvoerder, lt.kol. Andrè Traut, het bevestig dat ’n saak teen die cop ondersoek word. Die aanklagte teen hom is poging tot moord, kwaadwil­lige saak­beskadiging en misbruik van ’n vuurwapen in ’n munisipale gebied. Die beskuldigde is egter nie in arres nie.