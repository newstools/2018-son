’N AMERIKAANSE vrou wat bang vir spinnekoppe is, het haar vrees geface en toe ’n groot hap gevat. Kristin Barnaby (27) sê sy wou haar vrees só oorkom by die Bull City Burger and Brewery in Durham, Noord-Carolina. Sy het daar weggeslaan aan ’n burger met ’n crunchy oondgeroosterde tarantula bo-op. Dié spinnekop was April se eksotiese dis. Die afgelope ses jaar het likkewaan, alligator, kameelvleis, luislang en skilpad ook ’n draai op die menu gemaak. Die eienaar, Seth Gross, sê tarantulas is ’n stapeldis in Kambodja. – Reuters