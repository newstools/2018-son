DIE grootste droom van die skone Tamaryn Green van die Paarl het waar geword. Dié mediese student in haar finale jaar is Donderdag aangewys as een van die 12 finaliste vir die gesogte Mej. Suid-Afrika-kroon. Die mooie Tamaryn is die enigste finalis van die Wes-Kaap. Sy skryf op Instagram dis ’n groot voorreg en dat sy baie opgewonde is oor die interessante reis wat nou op haar wag. “Ek is oorstelp en baie geseën. Ek is reg om voort te gaan met die amazing journey en om my land te verteenwoordig. “Ek is nou nog ’n tree nader daaraan om ’n rolmodel, ambassadeur en influencer vir jong mense en vir die res van die wêreld te wees. “Ek is baie opgewonde oor dit wat voorlê.” Tamaryn, ons almal hou duim vas dat jy die Mej. Suid-Afrika-titel sal verower.