DIE Wes-Kaap en die Stad Kaapstad se reputasie is albei erg geknou deur die politieke uitval tussen Kaapstad se burgemeester, Patricia de Lille, en die provinsie se regerende Demokratiese Alliansie. Dít was die mening van verskeie provinsiale regeringsamptenare wat tydens die onlangse paneelgesprek van Brand Summit South Africa gepraat het. Die LUR vir ekonomiese geleenthede, Alan Winde, sê die Wes-Kaap en die Stad Kaapstad moet seker maak dat hulle hul brand as ’n provinsie en Stad in stand hou. Afhanklik Hy sê een van die belangrikste maniere om dit te kan bereik, is om seker te maak mense het toegang tot deelname in die provinsie se ekonomie. “Ons is erg afhanklik van staatstoelae vir ’n land van ons ekonomiese statuur. “Dinge moet omgekeer word. Wat ouditeur-standaarde betref, het ons gedaal van nr. 1 in die wêreld tot nr. 30,” het Winde gesê. Wat die impak van die De Lille-uitval betref, het Winde gesê: “Die uitval het ’n hewige uitwerking op die brands van die City en die provinsie gehad.” Stroom Tim Harris, CEO van Wesgro, die Wes-Kaapse regering se ekonomiese beleggingsarm, sê die provinsie het oor die jare ’n positiewe reputasie opgebou ondanks uitdagings soos waterbeperkings en droogtes. Volgens Harris moet die land beleggersvriendelik raak sodat beleggers na die land sal stroom. Oor die belangrikheid van die na­sionale regering by die bou van beleggersvertroue in die Wes-Kaap, het Harris gesê: “Niemand sal in die Wes-Kaap wil belê as hulle nie in die land glo nie.” – Fin24