SAMUEL Connelly verdediger met ’n voorliefde vir aanval, was hierdie seisoen een van die Madibaz se mees invloedryke spelers. Die Madibaz het verlede week, met die kompetisie wat nog nie afgehandel is nie, die Nelson Mandela Bay se streek-titel vir die tweede agtereenvolgende seisoen ingepalm. Dit gee hulle ook nog ’n kans om promosie te wen na die Tweede Liga. Dit was ’n goeie georkestreerde spanpoging waarin die 20-jarige Connelly se toewyding en vertoning uitgestaan het. “In Samuel het ons ’n moderne verdediger wat gereeld die verdediging in aanval verander. Hy het ’n baie blink toekoms,” sê Mark Tommy, bestuurder van Madibaz Sport. Connelly wat groot geword het in Schauderville, en by Abraham Levy Primêr was voor hy matrikuleer het by Hoërskool Cillié in 2016, waar hy ook hoofseun was, is oor die maan met die span se sukses hierdie seisoen. “Sjoe! Dit is ’n ongelooflike gevoel, “sê hy. “Dis soos wanneer jy honger is, en jy bestel vier wings, maar hulle gee jou ses - dit is die opwinding wat ek gevoel het toe ons die SAB-liga gewen het. “Om dit twee jaar in ’n ry te doen is beslis iets besonders, maar ons weet dat die harde werk nou begin.” Connelly het verwys na hul bod vir bevordering na die Tweede Liga, die uitspeel wedstryde vind volgende maand plaas. Hy voel die span het nou meer ervaring as verlede jaar, toe hulle misluk het op promosie te beklink. “Ons het ’n goeie broederskap in die span en ons is honger om meer te leer. Vir my is die span vol rolmodelle. Meeste van ons het nou die ervaring van die uitspeel wedstryde en ek dink die keer gaan dit ons help om promosie te wen.”- Fullstopcominucations