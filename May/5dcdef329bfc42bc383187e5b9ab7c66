NOU weet ons wat die storie is agter haar “not sorry”-twiet. Miley Cyrus het op Jimmy Kimmel Live verduidelik waarom sy ’n verskoning teruggetrek het oor die omstrede Vanity Fair-foto – tien jaar later. Die popster het in 2008 op die voorblad van die New York Post verskyn oor dié foto waar sy byna kaal met net ’n laken voor haar poseer. Miley was toe 15 jaar oud. Die koerant het toe uitbasuin “Miley’s Shame”. Sy het nou haar verskoning op ’n kleurvolle manier teruggetrek. Miley het gesê haar jonger sussie, Noah, was ook by die shoot van Annie Leibowitz en daar was niks seksueel aan die shoot nie. “Dit was iemand anders se giftige gedagtes. Noudat ek terugdink daaraan, moes ek nooit gesê het ek is jammer nie. “Ek is seker daarvan iemand het my aangesê om dit te doen. Dis hoekom ek nie meer doen wat mense vir my sê om te doen nie, want daai was mos net ’n slegte idee.” – Huffpost­