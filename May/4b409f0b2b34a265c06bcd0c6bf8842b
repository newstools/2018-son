PRES. Cyril Ramaphosa worry oor verslegtende rasseverhoudings in die land, maar sê hy glo daar is ’n “groot geleentheid” vir die ANC om sy “nierassige karakter” te herwin, berig News24. Hy het Donderdag in Kaapstad aan die Nasionale Redakteursforum gesê: “Die ANC glo Suid-Afrika behoort aan almal wat daarin woon. Die Vryheids­manifes is duidelik.” Op ’n vraag of hy hom bekommer oor rasseverhoudings ná talle rassevoorvalle in die media, het Ramaphosa gesê een van die ANC se groot knelpunte is dat hy sy “nierassige karakter” verloor het.