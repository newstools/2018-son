CALITZDORP. – Hy het sy lewe in gevaar gestel om by te dra daartoe dat skurke vasgetrek word teen ver­goeding. Nou, meer as ’n jaar later, het die arme piemper nog nie ’n dooie sent van die R1 500 wat die polisie hom belowe het, gekry nie. Die man, wat verstaanbaar anoniem wil bly, sê: “Die sersant het my by die huis kom haal om te help in ’n klopjag vir dwelms. “Ek is as lokaas gebruik en moes die druggies se huise binnedring. “Hulle het na dagga en Mandrax gesoek. Ek het gedoen wat van my verwag is, en die verdagtes is aangekeer.” Maar letterlik tientalle oproepe en WhatsApp-boodskappe later sit die verslag­gewer steeds droëbek. Verskonings Toe Son die cop bel, het hy gesê die piemper moet net rustig wees, want dié goed vat tyd en daarop gewys dat dit nie ’n jaar kan vat nie. Die piemper sê: “Elke keer belowe hy net ek gaan my geld kry, maar dan kort dié vorm of dáái handtekening. “Toe sy verskonings opraak, WhatsApp hy my (geredigeer): ‘Let’s just kiss and say good bye. Gaan die foon afgee vir ’n ander polisieman vandag. Sal nie meer op Whats­App wees nie. Good bye.’ “Maar hy maak hom laat: Ek gaan nie hoor voordat ek my geld gekry het nie.” Kapt. Malcolm Pojie, ’n polisie­woordvoerder, sê: “As dit waar is, betreur ons die situasie. “Die verslaggewer kan die speurders van die polisie-cluster kontak of selfs ’n klag by die onafhanklike polisie-ondersoekdirektoraat maak.”