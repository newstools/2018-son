DIE vakverbond Saftu dreig om die wetsontwerp op die Nasionale Minimum Loon in die hof teen te staan as dit deurgevoer word sonder insette van verskeie lede van die werkersklas. Die regering oorweeg tans die wetsontwerp wat werkers se minimum loon op R20 per uur of R3 500 per maand sal vasstel. Saftu skop vurig vas teen dié voorstel en sê dit sal die “apartheid-loonstruktuur” verskans. Saftu eis ’n “menswaardige loon” van R12 000 per maand. Saftu sê hy sal hof toe gaan as die wet in dié vorm aanvaar word, want dit is “onkonstitusioneel”. – Fin24