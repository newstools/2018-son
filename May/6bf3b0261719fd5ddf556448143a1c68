DIE moordenaar van ’n lid van die metropolisie is gister in die Kaapse hooggeregshof skuldig bevind. Volgens ’n woordvoerder van die Valke, kapt. Philani Nkwalase, is die 29-jarige Christopher Jantjies skuldig bevind aan moord, roof met verswarende omstandig­hede en die besit van ’n onwettige vuurwapen en koeëls. Jantjies is ná ’n ondersoek op 30 September 2016 in Khayelitsha gearresteer. Gewerk Ben Koopman is op 15 Februarie 2016 voor sy huis in Eersterivier doodgeskiet. Sy vuur­wapen en tweerigting­radio is gevat. “Die gemeenskap van Eersterivier en die metro­polisie het saam hard gewerk om die arrestasie moontlik te maak,” sê Nkwalase. Jantjies word vandag  gevonnis.