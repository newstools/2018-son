RYAN Reynolds het aan angstigheid gely. The Juice berig die Deadpool-akteur het sy hart teenoor The New York Times oopgemaak. Kyk, dis nie aldag dat mans uitpraat oor hul vrese nie. Dit is dus net ’n nóg ’n regmerkie agter dié briljante akteur se naam. Hy vertel hy raak gewoonlik naar voordat hy in ’n talk show moet verskyn. “Ek het angs. Ek het nog altyd aan angstigheid gely,” bely hy. Die 41-jarige akteur voeg by sy pittigheid het hom gehelp om met sy angs te deal. “Dis daai great selfverdedigingsmeganisme. Ek het gedink as jy van ’n berg gaan afspring, dan kan jy net so wel vlieg.” Hy sê toe hy aan Deadpool gewerk het, het verskeie dokters vir hom gesê hy is angstig, maar sy ewe pittige vrou, Blake Lively, het hom deur die donker tye gehelp. Ja, agter elke suksesvolle man, nè?