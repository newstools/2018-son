COME back, Obama. All is forgiven! Alle grappies op ’n stokkie. Ek het darem tyd gehad vir daai prez. En ook vir sy first lady, Michelle Obama. En Associated Press vertel ons dat Michelle die cover van haar memoir, Becoming, nou bekend gestel het. Laas week het die pic toe amptelik uitgekom. Dis ’n close-up van haar mooi gesig wat breed smile. Die portret is geskiet deur Miller Mobley. Sy het op sosiale media gesê die skrywe van die boek was ’n baie persoon­like ervaring. Michelle praat in die boek oor haar agtergrond en haar armoedige kinderjare. Michelle hoop dat ander mense ook ’n stem sal kry soos wat sy een gekry het en dat hulle die krag sal hê om te word soos wat hulle nog altyd wou wees. Ek is nou nie eintlik een vir selfhelp-twak nie. Maar ek dink tog ek sal hierdie boek optel om te lees.