VENUS Williams kan haar glad nie met die term “feminis” identifiseer nie. Die sewemalige Grand Slam-wenner in tennis het in ’n onderhoud met ELLE gesê vroue het deesdae meer geleenthede as in die verlede. “Ek hou nie van labels nie. Maar ek dink vroue het baie meer sê en geleenthede as voorheen. “Ek dink nie ons weet hoe magtig ons is nie. Daar is niks soos ’n sterk vrou wat by ’n kamer inloop nie. Haar teenwoordigheid is onvergelykbaar.” Die 37-jarige Venus sê sy is dankbaar dat vroue vandag geleenthede kry in sport. “Daar is baie kragte wat na vore kom. Daar is soveel groei in vrouesport. Dis baie opwindend.”