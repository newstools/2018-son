HONDEGEVEGTE kan die betrokke diere ’n lewenslange knou gee, of dit nou fisiek of sielkundig van aard is. Honde kan ernstige gesondheidsprobleme ondervind en die trauma waardeur hulle gaan tydens en ná ’n dog fight kan nie reverse word nie. In die lig van die onlangse pit bull fight wat in Helenvale se strate plaasgevind het, is dit noodsaaklik vir gemeenskappe om te weet hoe hul aksies die diere affekteer. Marizanne Ferreira, ’n hondekenner van die Baai wat soms dierebeskermingsorganisasies uithelp, sê onwettige dog fights kom veral in die noordelike gebiede voor. “Ek dink verveling en die opwinding daarvan is wat dog fights aanloklik maak. Dit is ’n bloedsport waar honde geteel of gesteel is om te baklei vir die toeskouers se vermaak en wins. Fights kan ure aangaan – totdat een hond nie meer kan voortgaan nie. “Dit is persone wat ’n ernstige tekort aan deernis het en glad nie die nagevolge vrees nie.” Ferreira sê veghonde word dikwels gelaat met bytwonde, sowel as wonde om die nek wat veroorsaak word deur ’n ketting. Die langtermyn-uitwerking van voortdurende dog fights beteken erge trauma vir die hond en komplikasies weens ’n verswakte immuniteitstelsel. “’n Hond wat in ’n dog fight betrokke was, het omtrent sewe tot tien dae nodig vir sy liggaam om van streshormone ontslae te raak. En dit is verskriklik traumaties vir honde,” verduidelik Ferreira. Langtermyneffekte van stres op honde sluit ook in: Dinsdag is die polisie se hulp ingeroep toe iemand ’n dog fight in Chamoisstraat, Helenvale, by die Animal Anti-Cruel­ty League Port Elizabeth aangemeld het. Toe hulle op die toneel aankom, was als reeds verby. Die twee honde wat in die geveg betrokke was, is later opgespoor en na ’n safe house geneem. Die eienaar van die een betrokke hond, Ronaldo Snyman, se ander twee honde is Donderdag gekonfiskeer. Ál die honde is ongelukkig uitgesit, aangesien hulle – volgens Athol Trollip, burgemeester van Nelson Mandelabaai – só getraumatiseerd, bang, uitgemergel en beseer was dat hulle nie meer hanteer kon word nie.