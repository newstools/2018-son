’N FAMILIELID van Abbas Essop (34), wat dood is kort ná ’n aanval Donderdag op ’n moskee in Verulam, KwaZulu-Natal, sê dit was hartverskeurend om te sien hoe hy vir sy lewe veg nadat hy keelaf gesny is. Die familielid, wat om “sekuriteitsredes” anoniem wil bly, sê hy was een van diegene wat Essop se lewe probeer red het. “Hy het baie bloed verloor en ek het die paramedici probeer help om die bloeding te stop,” het hy Vrydagaand tydens Essop se begrafnis by die moskee aan News24 gesê. Essop was een van drie mense wat by die Imam Hussain-moskee in Old Main Road in Verulam gelem is toe drie mans gewapen met messe die mense in die plek van aanbidding aangeval het.