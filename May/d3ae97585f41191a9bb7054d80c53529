DIS Freaky Friday, want Breezy (en die res van die wêreld) dink Kanye West is ’n nar! Chris Brown het nie doekies omgedraai oor hoe hy voel oor die mal haas se Twitter-uit­latings oor slawerny nie. Die rapper het mos te kenne gegee die slawerny waaronder gekleurde mense 400 jaar gely het, was ’n keuse. E Online berig hoewel Breezy en Kanye onlangs die song “Waves” saam opgeneem het, het hy Kanye steeds op Twitter sleggesê. Hy is glad nie op sy bek geval nie en skel: “Ek gee nie ’n f*k om nie. Die man is ’n nar. Ons song het platinum-status bereik, maar f*k daai. Komaan, bra.” Chris sê hy skrik vir niemand nie. “En as enige van julle flunkies ’n probleem daarmee het, kom sien my, asseblief.” En dan voeg hy by: “Asseblief, swart mense, moet tog nie dié man op sy pad van verwoesting volg nie.” Dankie, Breezy, jy het gesê wat ons almal gedink het.