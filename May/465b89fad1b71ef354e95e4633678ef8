VYF gewapende verdagtes het ’n winkel in Uitenhage beroof en spore gemaak. Volgens sers. Majola Nkohli, ’n polisiewoordvoerder, het dié voorval gister omstreeks 09:30 plaasgevind by ’n selfoonwinkel in Caledonstraat in Uiten­hage. “Daar word beweer dat vyf mans die winkel binnegegaan en voorgegee het hulle is klante. Gevlug “Twee assistente is ge-gunpoint deur (van) die verdagtes terwyl die ander drie die winkel deurgesoek het.” Die verdagtes het ’n aantal selfone gesteel voordat hulle gevlug het in ’n Toyota Corolla. Niemand is nog in hegtenis geneem vir die rooftog nie. Die polisie vra dat enige ­iemand met inligting wat tot die inhegtenis­neming van die verdagtes kan lei, die Stop Misdaad-lyn bel by 08600 10111.