ZIMBABWIËRS paap happe uit hul kroegstoele nadat die land se grootste brouery, die Delta Corporation, aangekondig het sy bestanddele vir die vervaardiging van koeldrank en alkoholiese drankies raak min. Daar word gevrees die bier kan oor die volgende paar dae heeltemal op raak omdat Delta sukkel om die buitelandse verskaffers van bestanddele te betaal. Zimbabwe het ’n tekort aan buitelandse valuta weens ’n voortslepende kontantvloeiprobleem. Delta se vervaardiging van Chibuku – ’n tradisionele, ondeursigtige bier – word ook geraak. Beamptes sê hulle het net ’n week se voorraad oor. Handelaars in Harare sê talle bier-produkte is die laaste weke reeds skaars. – Fin24