’N MAN in sy twintigs was dié naweek betrokke in ’n ernstige­ ongeluk in Despatch en het sy lewe verloor. Volgens kapt. Gerda Swart, ’n polisiewoordvoerder, ondersoek die Despatch-polisie nou ’n saak van strafbare manslag. Die ongeluk het Saterdag omstreeks 04:00 plaasgevind in die Hoofweg in die rigting van Bothastraat. Swart sê daar word beweer dat die drywer van ’n Volvo op die pad gereis en beheer oor die voertuig verloor het, waarna die voertuig gerol het. Sy sê die manlike drywer (29) het kort ná die crash gesterf. Die ander twee insittendes is beseer en is na ’n hospitaal geneem vir mediese behandeling. Die polisieondersoek duur voort en die oorledene se naam sal bekend gemaak word sodra sy naasbestaandes in kennis gestel is.