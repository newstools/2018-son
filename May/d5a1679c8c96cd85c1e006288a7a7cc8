KYLIE se bodyguard is gatvol daarvoor dat almal skinder hy is die pa van Kylie se dogtertjie met die pragtige nou ogies. The Juice berig Tim Chung, wat voorheen die jongste Kardashian-sussie opgepas het, sê in ’n verklaring hy is nie die pa van klein Stormi Webster nie. Die arme man is duidelik goed moeg daarvan om skeef aangekyk te word. Chung, wat ook as model moonlight wanneer hy van diens af is by die Los Angeles-polisie, skryf op Instagram dis die eerste en laaste keer dat hy iets oor die onsmaak­like gerugte gaan sê. “Ek is ’n baie privaat mens en ek sal nie normaalweg kommentaar lewer op sulke belaglike skinderstories nie, maar uit respek vir Kylie, Travis, hulle twee se dogtertjie en hul families wil ek julle net verseker dat my interaksies met Kylie en haar familie streng professioneel was. Hy voeg by: “Daar is geen storie hier nie en ek vra dat die media my nie weer by stories insleep wat oneerbiedig teenoor hierdie familie is nie.” Oukei, Tim, ons glo jou ...