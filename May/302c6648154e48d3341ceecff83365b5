ROSE McGowan is verlig dat daai grilwors Harvey Weinstein eindelik in die tjoekie is. Die laaste tyd het talle vroue oopgemaak oor hoe die movie mogul hulle glo seksueel aangerand het. McGowan was voor in die koor oor Harvey se sekskapades en sy was braaf genoeg om vir die hele wêreld te sê hy het haar verkrag. Ander sterre soos Ashley Judd en Jennifer Lawrence het ook al uitgepraat oor die grilwors. Weinstein het homself Vrydag gaan oorgee aan die polisie in New York. Ek lees op Eonline twee aanklagte van verkragting en een van seksuele aanranding staar die grilwors in die gesig. Hy kan tot 50 jaar in die tjoekie sit as hy skuldig bevind word. En die grilwors se lawyers sê natuurlik hy gaan onskuldig pleit op die aanklagte teen hom. Hy is uit op ’n bond van $10 miljoen (sowat R124 miljoen) nadat hy $1 miljoen (sowat R12,4 miljoen) aan die hof oorgeteken het.