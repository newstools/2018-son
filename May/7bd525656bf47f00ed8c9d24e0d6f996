LADISMITH. – Kinders word gebore om ouers te begrawe. Maar hierdie week moes Petro Oosthuizen, ma van die oorlede Shereen, die taak verrig. ’n Fight tussen ’n berk en sy girl het tot haar dood gelei. Hulle was blykbaar in ’n saamleefverhouding. Shereen Schoeman (25), wat blykbaar met die verdagte (22) saamgewoon het, is in die oggendure bebloed aangetref. ’n Kennis het vertel: “Ek het gesien daar was bloed aan haar oor. “Daar was ook bloed op haar klere. Sy het toe naby ’n skuur ineengestort en gesterf. “Sy is deur die nooddienste dood verklaar.” Sheree se ma, Petro Osthuizen, is platgeslaan. Die ma sê: “Eers moes ek my broer, Dirk, begrawe, nou my kind. Na wat ek verneem het, het hy haar glo met sy safety boots geskop. Ondersoek “Ek wil haar onthou vir die behulpsame dogter wat sy was. Nou is ek ouma en ma vir haar twee kinders. My hart bloei vir haar bloedjies.” Kapt. Malcolm Pojie, ’n polisiewoordvoerder, sê: “Die polisie ondersoek ’n moordklag. “Die SAPD is in kennis gestel van ’n liggaam naby ’n skuur op die plaas. “By hul aankoms het die vrou op haar rug gelê. “Die ambulans is gekontak en nadat die vrou ondersoek is, is sy dood verklaar.” Luidens die polisie se voorlopige verslag bestaan die vermoede dat hy met ’n klip of steen vermoor is. ’n Verdagte (18) word ondervra.