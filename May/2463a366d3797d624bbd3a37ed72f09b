’N MATRIEKMEISIE van Pennsilvanië het die koppe laat draai met haar prom date – Danny DeVito (73), oftewel ’n kartonweergawe van hom! Allison Closs het die Hoërskool Carlisle én die internet laat gons toe sy met ’n cut-out van die filmster by haar afskeid opdaag. Beeldmateriaal van die dans laas Vrydag in die Letort View-gemeenskapsentrum wys hoe Closs haar date rondsleep op ’n voetstuk met wieletjies. Closs sê sy’t die cut-out en voetstuk aanlyn gekoop om haar klasmaats lekker te laat lag. – UPI