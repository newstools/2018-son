OUENS, julle mag nie meer na die Cookie loer of vry nie – sy is amptelik van die rak af. Die Empire-aktrise Taraji P Henson (47) het ’n groot verrassing op Moedersdag gekry. ’n Super-mooi, bonkige diamant van haar supersexy basketball player berk, Kelvin Hayden (34). Dié duifies vry nou al byna twee jaar. Terloops, Taraji het ’n 24-jarige seun. Ek lees op The Juice haar berk het Sondag op een knie gesak en die groot vraag gevra nadat hy haar ’n Cartier love bracelet gegee het. In ’n ander foto wat die bekroonde aktrise op haar sosiale media gelaai het, spog sy met die pragtige ring. By die foto skryf sy: “Ek het ‘ja’ gesê, julle! Hy het begin deur die Cartier bracelet vir my te gee, maar daai was my Moedersdaggeskenk en toe sak hy op sy een knie neer. Ek het amper flou geword!” Sien, ’n mens is nooit te oud vir die liefde nie.