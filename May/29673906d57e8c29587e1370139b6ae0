WAT veronderstel was om ’n heerlike sportdag te wees het in ’n ramp ontaard toe twee skoolkinders – ’n meisie en ’n seun – Saterdag in die see verdrink het. Boonop het ’n surfer by die dood omgedraai nadat ’n haai hom aangeval het. Die Nasionale Seereddingsinstituut (NSRI) sê ten spyte daarvan dat strandgangers gewaarsku is teen die seetoestande, het kinders die water ingevaar. Algoa FM het berig Geoff McGregor, stasiebevelvoerder van die NSRI in Oos-Londen, het om 17:15 gereageer op berigte van ’n verdrinking by Eastern Beach. NSRI-reddingswemmers, die polisie, ’n K9-soek-en-reddingseenheid, ’n duikeenheid en die Oos-Kaapse mediese versorgingspan het hulle na die toneel gehaas. “Toe ons daar kom, het ons meer as 200 kinders en minstens 19 onderwysers en versorgers van ’n seuns- en ’n meisieskool in die Oos-Kaap aangetref. Probeer “Twee tieners van die groep, ’n seun en ’n meisie, was reeds uit die water gehaal en paramedici het mond-tot-mond-asemhaling begin toepas.” Volgens McGregor het die paramedici hard probeer om die kinders se lewe te red, maar daar was niks wat hulle meer kon doen nie. “Dit blyk verskeie tieners is dié dag met die hulp van onderwysers, versorgers en ander leerders uit die water gered en bygestaan, maar die twee tieners is ten spyte van volgehoue pogings­ deur die para­medici oor­lede. “Die polisie het ’n dossier aangelê en die lyke van die tieners is in die sorg van die forensiese patologiedienste,” het McGregor gesê. ’n Soektog het gevolg om seker te maak daar is nie nog leerders in die water nie, maar dit het geblyk die res is almal veilig. Die leerders het na verneem word ná ’n dag van rugby, sokker en netbal op die strand aangekom. “Onderwysers en versorgers het glo probeer keer dat die leerders in die see gaan, maar sommige het in die branders gegaan. “Daar word vermoed hulle het in sleur­strome beland.” Die man is na bewering met ’n privaat voertuig na die hospitaal geneem nadat hy in die branders van ’n branderplank afgestamp en deur ’n haai gebyt is. Volgens McGregor is die surfer aan die kant van sy lyf gebyt en het hy slegs geringe beserings opgedoen.