DIE Highlanders moes gister in die Suncorp-stadion terugveg om net-net met 18-15 oor die Reds te seëvier. Albei spanne kon net twee drieë in die taai wedstryd druk. Hulle het ook hul tyd gevat om enige punte aan te teken. Die Highlanders se losskakel, Lima Sopoaga, het eers ná 20 minute die eerste strafdoel aangeteken. Jono Lance, die Reds se losskakel, het toe minute later sy span gelyk laat trek danksy ’n strafskop van sy eie. Woema Dit het gelyk asof die Highlanders die oorhand kan kry toe Sopoaga sy span se eerste drie gaan druk. Die Reds het egter teruggekap en kort daarna twee drieë aangeteken om net voor rustyd beheer te neem. Dit het gelyk asof die Reds dinge vir die Highlanders moeilik maak, maar ná die rustyd het Aaron Smith (skrumskakel) sy span weer woema gegee. Dit het gehelp dat die Highlanders se flank Liam Squire sy span se tweede drie gaan druk het. Sopoaga het drie verdoel en drie minute voor die einde ook ’n strafskop oorgesit. Puntemakers: HIGHLANDERS – drieë:  Lima Sopoaga, Liam Squire;    doelskop: Sopo­aga;  strafskoppe:   Sopoaga (2). REDS – drieë : Brandon Paenga-Amosa, Hamish Stewart; doelskop: Jono Lance; strafskop: Lance.