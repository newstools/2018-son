MACASSAR. – Die polisie ondersoek ’n saak van brandstigting nadat ’n groep betogers die dorpskantoor hier aan die brand gesteek het. ’n Polisiewoordvoerder, sers. Noloyiso Rwexana, sê dit was Maandag net ná 11:00 toe sowat 30 betogers vergeefs probeer het om raadslid Victor Isaacs te spreek. Hulle het die plek aan die brand gesteek omdat hy nie beskikbaar was nie. Die in­woners wou teenoor hom kla oor ’n gebrek aan elektrisiteit, drink­water en toilette. Skade Die burgemeesters­komiteelid vir bates en geriewe, Stuart Diamond, sê rekenaars, meubels en rekords­ is beskadig. Die Stad Kaapstad was gister nog besig om vas te stel wat die omvang van die skade is. ’n ANC-raadslid, Rhoda Basier wonder hoekom juis die dorpskantoor. Basier sê: “Die rent-kantoor is dan die naaste punt waar die inwoners kan gaan kla en inligting kan kry.” Enigeen met inligting kan kapt. Jenifer Leonard bel by 021 857 7125.