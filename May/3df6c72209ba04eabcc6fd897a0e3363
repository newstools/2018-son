NOG vier mense is in die voortslepende bende­geweld in Lavender Hill geskiet. In die jongste voorval Woensdagaand is vier mans in ’n drive-by shooting ernstig gewond. Die voorval het omstreeks 20:00 gebeur toe die groep mans op die hoek van St. Barbara- en St. Ceciliastraat gestaan het. ’n Wit Honda Ballade sonder nommerplate het stadig verby gery en die insittendes het op die mans losgebrand. Die groepie mans het uitmekaar gespat en drie van hulle is gewond. Die mans – tussen die ouderdom van 24 en 53 jaar – is met die ambulans na die naaste hospitaal geneem. ’n Onskul­dige 53-jarige man is ernstige gewond toe hy deur ’n dwaalkoeël getref is. ’n Saak van poging tot moord is geopen. Niemand is tot dusver gearresteer nie. Byrone Graaf (16) is in die kop geskiet en is op die toneel dood. Nog drie mense, onder wie ’n 15-jarige meisie, is ook gewond en is tans in die hospitaal. Die voorval het 20:58 by Matilda Court gebeur toe die gangsters oor en weer begin skiet het. Die cops het 19 patroondoppies op die toneel gekry. ’n Saak van moord en poging tot moord is geopen en niemand is al in hierdie stadium gearresteer nie. Die gangster (21) wou glo ’n taxidrywer beroof, maar toe skiet die drywer hom raak. Hy’s met die ambulans na die hospitaal geneem en is by sy aankoms dood. Volgens die cops het die taxidrywer (48) hom omstreeks 16:00 Woensdag by die Philippi-polisiestasie gaan oorhandig. Hy’t die moordwapen, ’n 7.62-kaliber Tokarev-pistool aan die cops oorhandig. Hy het ’n wettige lisensie vir die vuurwapen. Die verdagte taxi driver sal vandag in die Athlone-landdroshof verskyn.