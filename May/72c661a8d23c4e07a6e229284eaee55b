DIE jonge Anganathi Liswa Ambraal (14) is laas gesien toe sy mall toe gegaan het, maar daarna is haar foon af. Ida Ambraal, Anganathi se ma, is siek van kommer. Dit is nou al amper drie weke en Ida het nog niks van haar dogter gehoor nie. “Sy was op pad Cleary Park toe om my rekeninge te gaan betaal en daarna het ons haar nie weer gesien nie. “Sy het nog Sondag 15 April met my gepraat op WhatsApp en gesê sy wil huis toe kom. Daarna was haar foon af.” Ida het toe na die winkels gegaan waar Anganathi was en bevestig haar dogter het wel die rekeninge betaal. Anganathi het laas toe sy gesien is ’n blou denimbroek en -baadjie aangehad, met ’n pienk top en wit tekkies. Die tienermeisie het bruin hare en bruin oë. “Ek wil hê sy moet asseblief terugkom huis toe, want sy is nog op skool en alles.”