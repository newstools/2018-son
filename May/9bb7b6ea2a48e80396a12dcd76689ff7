DIE Blues het gister verras deur die Waratahs in die Brookvale Oval met 24-21 te klop. Die Blues was in die rustyd met 18-14 voor. Die Blues het deurgaans hul neus voor gehad en min kenners het verwag dat hulle dié wedstryd weg van die huis af sou wen. Uiteindelik was die sege egter welverdiend omdat die Blues die beste rugby gespeel het. Dié broodnodige oorwinning was maar net die Blues se derde van die seisoen ná tien wed­stryde. Michael Hooper, die Tahs se kaptein, was ná die wedstryd uiteraard ’n erg teleurgestelde speler. “Die Blues het dit vanaand verdien. Ons het teen die einde nog ’n kans gehad, maar het dit nie benut nie. “Ons het geweet dit sou ’n klipharde wedstryd wees, want geen wedstryd is maklik nie,” het hy gesê. Puntemakers: BLUES – drieë: Rieko Ioane, Tumua Manu; doelskop: Stephen­ Perofeta; strafdoele: Perofeta (4). WARATAHS – drieë: Damien Fitzpatrick, Sekope Kepu, Michael­ Hooper; doelskoppe: Bernard Foley (3).