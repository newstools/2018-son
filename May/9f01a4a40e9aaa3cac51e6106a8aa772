’N MAN is betrap terwyl hy hoenders gesteel het uit ’n hokkie in Nekkies, Knysna. Omstanders het die man met planke en takke geslaan. Hy het aan sy kop en lyf beserings opgedoen. Volgens die 42-jarige Nasiphi Tom, een van die bure, het ’n 12-jarige seun die man 22:30 by die betrokke hoenderhok gesien. Hy het vir sy pa gesê en dié het die bure ingelig. ’n Paar mense het nader gekom om te help. “Hy was in die hokkie. Hy het ’n mes uitgehaal en op die skare afgestorm. Hy is egter overpower en vasgepen,” het Tom vertel. Hy het bygevoeg die man wou nie die hoenders laat los wat hy nek omgedraai het nie. Voed Die man het egter losgeruk en gevlug voordat die polisie opgedaag het. Zwelonke Xhiti, die eienaar van die hoenderhok, het gesê van sy 60 hoenders is nou net 52 oor. Hy het bygevoeg: “Ek boer met die hoenders om my familie te voed. “Ek voer die hoenders en die man kom steel van my.” Daphne August, nog ’n in­woner wat met hoenders boer, het gesê sy het die afgelope twee maande al baie hoenders weens diefstal verloor. Richard Fisher, voorsitter van die buurtwag in die betrokke area, het die inwoners aangemoedig om hierdie voorvalle aan die polisie te rapporteer sodat die skuldiges vasgetrek kan word.