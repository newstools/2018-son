GEORGE. – Die cops ondersoek ’n saak van poging tot moord ná ’n brutale aanval op ’n man. Die man (23) is na verneem eers met die vuis geslaan en toe met bakstene gekap oor daar gedink is dat hy by ’n voertuig ingebreek het. Die bewering is gemaak dat die man Saterdagaand ’n donkerbril en pakkie entjies uit ’n kar gesteel het. Inwoners van die Ramaphosa-plakkerskamp het na bewering die ou by ’n huis ingesleep en hom aangeval. Die bewering is ook dat hy met brandende plastiek op sy hande gebrand is. Redding ’n Vrou wat anoniem wil bly, vertel: “Hy het vreeslik geskreeu van die pyn. “Iemand het die polisie gebel, wat tot die ou se redding gekom het.” Kapt. Dumile Gwavu, ’n polisiewoordvoerder, het die voorval bevestig en gesê dat hulle ’n saak van poging tot moord ondersoek. Boy Booysen (37) vertel dat hy gelukkig is om te leef. Hy sê: “Ek is met selfgemaakte messe aangeval. “Ek verstaan dis ’n groep stout seuns wat mense target wat van winkels af kom. Hulle val mense in die nag aan.”