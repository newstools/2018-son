THE Rock is niks soos die rapper DJ Khaled nie. DJ Khaled het mos luid verklaar orale seks is nie vir hom nie. En toe het almal mos ’n eiertjie daaroor te lê gehad. Hy het gesê as die man na die vrou (finansieel) omsien, moet die man die vrou prys. Khaled meen hy is die king en daar is verskeie reëls vir mans. Met ander woorde hy verwag orale seks, maar weier om sy vrou, Nicole Tuck, só te bevredig. Seksisties, nè? Ons weet ook mos Dwayne Johnson, alias The Rock, is nie op sy bek geval nie. Ek lees op EOnline dat hy reply het op Khaled se uitlating. Die voormalige ster van WWE laat hoor op Twitter: “As ’n man glo ek jy moet álle performances bemeester. Hierdie is seker TMI ... Nou gaan ek myself stilletjies verskoon.” Vat so, DJ Khaled.