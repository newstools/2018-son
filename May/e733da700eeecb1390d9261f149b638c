KHLOÉ Kardashian sal aanhou oefen, al judge mense haar omdat haar arms te seer is om haar baba vas te hou. Fans was baie moerig toe Khloé op haar sosiale media geskryf het sy is so seer geoefen dat sy nie eens haar amper twee maande oue babadogter, True, kan vashou wanneer sy klaar geoefen het nie. Maar die eens mollige Kardashian, wat True saam met haar cheater berk Tristan Thompson het, sê om te oefen is deel van haar en sy sal dit nooit kan los nie. “Ek oefen nou al 11 dae lank. Ek voel regtig goed, maar baie moeg. “My lyf is baie seer, maar dit word nou weer wakker. Ek is geïrriteerd oor mense op Twitter voel ek oefen te veel, maar die waarheid is, voordat ek die lewe aan True geskenk het, het ek vyf tot ses dae per week geoefen en dit is my heiligdom en iets wat ek love. “Net omdat ek onlangs ’n baba gehad het, beteken nie ek moet ophou om die goed te doen waaroor ek mal is nie. “Ek wens net trolls kan nou ’n slag ophou op mense te mom-shame. Ma’s het alle reg om hul kinders groot te maak soos wat hulle goed dink,” het die nuwe mamma van haar laat hoor.