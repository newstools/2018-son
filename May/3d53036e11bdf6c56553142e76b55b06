VIER cops is beseer toe twee polisievoertuie gister gebots het in ’n wilde jaagtog soos iets uit ’n Fast & Furious-fliek. Kol. Priscilla Naidu, polisiewoordvoerder, sê die high-speed chase deur die Baaise strate het gelei tot die opsporing van ’n gekaapte Mini Cooper en die inhegtenisneming van ’n 27-jarige man van Sidwell. Naidu sê die drama het gisteroggend 07:10 begin toe ’n ma (32) voor ’n skool in Tweede Laan, Somerstrand, stilgehou het om haar kind af te laai. Terwyl die vrou besig was om uit haar voertuig te klim, het ’n onbekende man haar gekonfronteer. Hy het haar eenkant toe gestamp en in haar Mini Cooper van R500 000 weggejaag. Naidu sê omstreeks 12:00 het cops van Gelvandale die kar in Malabar opgemerk en versterkings ingeroep. Die plaaslike lugvleueltak en K9-eenheid het gereageer, waarna ’n wilde jaagtog gevolg het. Terwyl die cops die Mini in Highfield Road gejaag het, het ’n ander voertuig skielik in die straat ingedraai. Die drywer van die vangwa waarin die K9-eenheid se lede was, moes toe hard briek om ’n botsing te vermy. Naidu sê die botsing was egter onafwendbaar. Die een vangwa het toe in die ander een vasgery, waarna laasgenoemde vangwa teen ’n winkelmuur gebots het. Vier lede – twee van die Gelvandale-polisie en twee van die honde-eenheid – is beseer. Hulle is vir behandeling na die St. George-hospitaal vervoer. Naidu sê die lede van die lugvleueltak het die jaagtog voortgesit. Die drywer van die Mini het ook ’n skoot op die cops gevuur in ’n poging om hulle te ontduik. Aangehou Die lede het toe verskeie skote op die Mini gevuur en die voertuig in Grant-straat, Sidwell, tot stilstand gedwing. ’n Verdagte is in hegtenis geneem en word aangehou op aanklag van poging tot moord en die besit van vermoedelik gesteelde eiendom. Lt.gen. Liziwe Ntshinga, provinsiale kommissaris, het die lede geloof vir hul vinnige reaksie. Ntshinga sê misdadigers moet weet hul aktiwiteite is net tydelik en die polisie sal gou op hulle toeslaan. Volgens Ntshinga is daar geen wegkruipplek nie. Sy sê dit is jammer dat daar cops beseer is, maar die veiligheid van gemeenskappe en die beskerming van eiendom is die prioriteit van die Suid-Afrikaanse Polisiediens. Ntshinga het die beseerde speedsters ’n speedy recovery toegewens en hulle geloof dat hulle hul mandaat uitgevoer het deur te ver­seker dat misdadigers nie die lang arm van die gereg kan escape nie. Naidu sê die polisie is omstreeks 12:30 ontbied nadat ’n skietery plaasgevind het terwyl die slagoffer buite aan die passasierskant van sy bakkie gestaan het. Na bewering het twee mans die man genader en op kort afstand op hom losgebrand. Die verdagtes het ná die voorval weggehardloop. Die man is na die Green­acres-hospitaal geneem. Hy het egter in die hospitaal beswyk. Naidu sê die motief vir die skietvoorval is in dié stadium nog onbekend.