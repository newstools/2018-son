A. Abrahams van die Baai skryf: Ek is bly om te lees dat die Nelson Mandelabaai-munisipaliteit nou ál die bebosde gebiede in die Metro gaan teiken. Hier in die Baai is so baie bebosde gebiede wat ’n teelaarde is vir misdadigers en ander siek ... onder ons. Dis plekke waar hulle skuil en slagoffers inwag om hulle te beroof­ en aan te rand. Ek is seker sodra daardie bosse uitgekap word, sal misdaad daar skerp afneem. Voetgangers wat nabygeleë roetes­ volg en inwoners van dié gebiede sal dan ook baie veiliger voel. Baie dankie, mayor Athol Trollip, vir dié inisiatief. Ons gaan almal aan die einde van die dag baat vind daarby. Dit is ook ’n manier om werk te skep. Span sommer ons werk­lose jong mense in om te help met die verwydering van die bosse sodat hulle ook darem ’n geldjie kan verdien. Weer eens baie dankie aan die Metro dat hy so mooi na ons omsien.