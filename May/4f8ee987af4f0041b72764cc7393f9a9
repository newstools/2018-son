DIE Kardashians sal letterlik enigiets vir geld en ratings doen. Al beteken dit Kourtney Kardashian (39) moet in haar baby daddy, Scott Disick (34), se nuwe jong blaartjie, Sofia Richie (19), se gesig kyk. Ek sien op The Wendy Williams Show die dogter van die superster Lionel Richie het ’n kontrak geteken om in die 15de reeks van Keeping up With the Kardashians te wees. Kourtney en Scott het drie kinders saam en het amper ’n dekade lank ge-date. Die tweetjies het in 2015 opgebreek en Scott het onlangs na die jonge model begin vry. Hulle verskyn baie saam in die openbaar en het selfs hul verhouding op Instagram official gemaak. Sofia, self ’n kind, hang gereeld saam met Scott en sy drie bloedjies uit. Wat die jong meisie met ’n uitgeleefde man soos Scott soek, wiet Piet alleen. En hoekom doen haar superster-pa niks hieromtrent nie? Intussen het Kourtney se katelknaap, ook ’n model, Younes Bendjima (24), ook ’n kontrak geteken om op die Kardashians se show te wees. Ma Kris Jenner is ’n ware geldduiwel. Nog nooit het ek gesien iemand gebruik hul kinders só om geld te maak nie. .