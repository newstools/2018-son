DIE polisie van Butterworth het drie mans van 27, 47 en 62 jaar oud in hegtenis geneem vir handel in dagga. Kapt. Jackson Manatha, ’n polisiewoordvoerder, sê hulle is Maandag 00:30 in hegtenis geneem in Tholeni Village. Hulle is betrap met 50,1 kg dagga van R51 000 nadat inligting van polisie-intelligensie opgevolg is. Die verdagte sal na verwagting vandag in die Butterworth-landdroshof verskyn.