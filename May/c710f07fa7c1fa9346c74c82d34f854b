BRITNEY Spears se eksman Kevin Federline soek meer papgeld vir hul twee seuns. Volgens The Blast sê die 40-jarige Federline hy verdien minder as 1% wat sy verdien. Dis luidens dokumente wat hy by die hof ingedien het. Kevin het ses kinders – twee van hulle – Sean Preston (12) en Jayden James (11) – saam met die popster. Hy sê hy verdien tans $3 000 dollar (R37 000) per maand. Britney gee hom ook $20 000 (R248 440) onderhoud vir die twee kinders. Federline beweer in die dokumente Britney verdien $34 000 000 dollar (sowat R421 851 600) per jaar. Kevin se lawyer, Mark Vincent Kaplan, het aan PEOPLE gesê die kinders in sy sorg het baie meer nodig as wat hy verdien. ’n Ingeligte na aan die sangeres het aan Entertainment Tonight gesê Kevin wil meer geld hê, maar hy kan nie wys waar die $20 000 heen gaan nie.