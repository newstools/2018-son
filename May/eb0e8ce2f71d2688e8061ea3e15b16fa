QUEEN B gaan nie sommer toelaat dat enige iemand haar net indoen nie. So gou as wat jy vir Bonang Matheba troll, so gou sal sy jou blok, maar die TV- en radio-aanbieder het dié week tyd gehad en ’n troll goed stilgemaak. Ek sien in die Sunday Times ’n Twitter-gebruiker het Bonang mooi laat verstaan dat sy net van man tot man gaan. ’n Fan het Bonang gevra hoe oud sy is en sy het geantwoord sy is 30. Die hater het toe ’n kans gesien en na Queen B gehap: “Jy is 30, maar jy het geen baba nie. Waddehel doen jy met jou lewe? Jy gaan van een man na die ander. Komaan!” Hoewel Bonang se vele fans die troll in die bek geruk het, het sy uit Frankryk, waar sy die Cannes-filmfees bygewoon het, getwiet: “Ek maak geld!” En toe, in true Queen B style, blok sy die idioot sommer dadelik.