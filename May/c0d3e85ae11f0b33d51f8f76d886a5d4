DIE ANC in die Oos-Kaap het die stewige vonnis wat aan sy raadslid Bongo Nombiba opgelê is, ver­welkom. Gift Ngqondi, ’n woordvoerder, het gesê terwyl die ANC die reg op appèl respekteer, is dit hartseer om te sien dat ’n openbare verteenwoordiger van die ANC weens ’n misdaad in die tronk beland. “Hierdie vonnis kan as ’n waarskuwing dien vir ander leiers en openbare verteenwoordigers binne ons geledere om korrupsievry te bly en hul pligte te vervul soos die publiek verwag wat dit verdien. Bewys “Dit stuur ook ’n sterk boodskap dat, selfs al neem dit jare, geregtigheid sal geskied waar daar verkeerd opgetree is. Dis egter absoluut noodsaaklik dat die strafregstelsel ’n kragtige les leer dat niemand bo die wet is nie.” Mlindi Nhanha, die DA se provinsiale woordvoerder, sê dié vonnis bewys dat die ANC nie met mense se geld vertrou kan word nie.