GAAN nóú na jou kalender en trek ’n bloedrooi kring om 1 Julie! En dan begin jy solank jou 1920’s outfit reg te kry vir jou gunsteling-koerant se jaarlikse event Diva vir ’n Dag. Dis die een dag wat Son uitsonder om sterk vroue te vier en hulle die geleentheid bied om die ikoniese vrou te wees wat hulle kan wees. Son bied die event aan in samewerking met kykNET. Die doel daarvan is om ’n platform te bied aan die vele vroue wat onvermoeid werk vir en streef na ’n gemeenskap waarin vroue erken word en waarin hulle behandel word met die respek wat hulle verdien. Die glans­geselligheid is by die spoggerige Kelvin Grove-klub. Vir R350 sal daar top-vermaak wees met lunch, en jy kry ook ’n goodie­ bag. Kaartjies sal binnekort by Computicket beskikbaar wees. So, kom en hou jou lyf diva vir ’n dag!