DIE Baaise krieketspeler Remano Esau teken flink lopies aan in klubkrieketwedstryde doer in Enge­land. Esau speel in Port Elizabeth vir United en was goed op dreef toe die Nelson Mandelabaai Premierliga in Maart geëindig het. Verlede maand het hy na Engeland vertrek. Daar het hy sy goeie peil in die Premierliga vir Westbury voort­gesit. Tot dusver het hy 4 keer vir Westbury gekolf en altesame 355 lopies aanteken. In hierdie stadium is sy gemiddeld 177 lopies per beurt. In die eerste drie eendaagse wedstryde het Esau tellings van 47, 130* en 68 aangeteken. Hy het in een T20-wedstryd gespeel en was onoorwonne met 110 lopies agter sy naam.