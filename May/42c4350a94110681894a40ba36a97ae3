JY MOET dit sien om dit te kan glo! Die towerkunstenaar Dynamo kom gooi ná jare weer ’n Kaapse draai. Die wêreldbekende TV-ster gaan fans op 18 en 19 Mei weer verstom – hierdie keer as deel van sy Seeing Is Be­lieving-toer in die Grand Arena in GrandWest. Die PR-bestuurder by die casino, Elouise Matthys, sê: “Hy is ’n inter­nasionale televisiester en bekroonde towernaar. Ons is so opgewonde om hom by GrandWest te hê. Dit is een van ons grootste shows vir die jaar.” Sy voeg by: “Hy het op die water van die Teems­rivier geloop, teen die kant van die Los Angeles Times-gebou afgeloop en in Rio de Janeiro voor die Christ the Redeemer-standbeeld in die lug gesweef.” Die kaartjies kos minstens R375 en is by Computicket te koop. Die deure maak 19:00 oop en die show begin albei aande 20:00. Op 19 Mei sal daar ook 15:00 een wees.