SY GOOI nou weer ’n lange – dié keer na KFM 94.5. Die radio-omroeper Tracey­ Lange is in die radiostasie KFM se nuwe line-up. The Juice berig die aanbieder van Bravo en Dancing with the Stars gaan die show Mid-mornings with Tracey Lange van 09:00-12:00 op dié stasie aanbied. Lange sê sy is baie opgewonde oor die nuwe skuif. “Ek sien daarna uit om vir luisteraars ’n vars sound tydens hul werkure te skep.” Sy skryf ook op haar Instagram: “Ek sien uit na die nuwe hoofstuk en om weer met my eerste liefde, radio, te kan voortgaan. “Om lid te wees van dié dinamiese, hardwerkende span is ’n droom wat waar geword het.” Tracey het haar drie jaar gelede by Heart FM aangesluit en is in Maart daar weg. Ons het ook al voorheen haar helder laggie op Good Hope FM gehoor.