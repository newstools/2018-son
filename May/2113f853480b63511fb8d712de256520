IN WAT beskryf word as die eerste bousteen vir die algemene verkiesing in 2019 beplan Cosatu môre ’n groot Werkersdagbyeenkoms in die Wolfson-stadion in KwaZakhele. Pres. Cyril Ramaphosa, dr. Blade Nzimande (die hoofsekretaris van die SAKP), S’dumo Dlamini (president van Cosatu) en Rich­ard Mdakane (president van Sanco) gaan die skare na verwagting toespreek. Om 08:00 begin ’n optog by Njoli Square in KwaZakhele. Die Cosatu-lede gaan daarna na die KwaZakhele-polisiekantoor beweeg om ’n griefskrif te oor­handig aan ’n verteenwoordiger van die munisipaliteit en departement van arbeid. Verklaar Die werkers sal daarna na die Wolfson-stadion beweeg. Bheki Ntshalintshali, hoof­sekretaris van Cosatu, het op alle werkers ’n beroep gedoen om in groot getalle op te daag. ’n Beroep is ook op die regering gedoen om dit tot ’n vakansiedag te verklaar waarop daar nie handel gedryf sal word nie. Volgens Ntshalintshali gaan Cosatu die werkers verseker dat hy hom vir die volgende sake gaan beywer: Saftu se nasionale Werkersdagsaamtrek word in Bloem­fontein gehou en ander saamtrekke van die vakverbond word oor die land heen aangebied – ook in die Baai. Ongelukkig kon nog nie bevestig word waar in Port Elizabeth byeengekom gaan word nie. Die polisie het wel bevestig hoë sigbaarheid gaan gehandhaaf word.