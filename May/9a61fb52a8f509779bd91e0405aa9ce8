LEDE van die polisie se provinsiale ingrypings­eenheid het Saterdagaand vier verdagtes vasgetrek vir motorkaping. Hulle is tussen 27 en 33 jaar oud. Die polisie het ook op ’n vuurwapen en drie patrone beslag gelê. Dis nadat hulle snel ge­reageer het op ’n klag van ’n kaping in Browns Farm in Nyanga. Die slagoffer se Hyundai Accent is in hul besit gevind. Die klaer het gesê die vier verdagtes het hom in Samora­ Machel ontvoer.