ELANDSBAAI. – Die polisie hier soek na Ndumiso Emmanuel Mahlangabeza (39) in verband met ’n moordklag teen hom. Mahlangabeza is op 15 Februarie 2003 aangekla van die moord op sy meisie, maar is op bail vrygelaat tot ’n latere hofverskyning. Hy moes op 7 Mei 2003 weer in die landdroshof te Piketberg verskyn het, maar het nooit by die hof opgedaag nie. Die saak kon dus nie afgehandel word nie. Die SAPD het ’n soektog op tou gesit, maar hy kon nie gevind word nie. Enige persoon wat Ma­hlangabeza ken, of inligting het wat tot sy arrestasie kan lei, kan die SAPD kontak. ’n Beloning is ook op die spel vir positiewe inligting wat tot sy arrestasie kan lei. Alle inligting sal as vertroulik gehanteer word. Kontak speur.konst. Gert Titus by 022 972 8000, of andersins by 079 894 1824 of 072 287 3852.