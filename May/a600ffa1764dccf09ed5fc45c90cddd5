DIE Kaap is in rou! Dit volg omdat Ajax Cape Town se grootste vrees gister in die Kaapstad-stadion ’n realiteit geword het toe hy tot die promosie/relegasie-uitspeelreeks verdoem is. Die Urban Warriors se lot was in hul eie hande. Hulle moes hul deurslaggewende Premier­liga-stryd teen Kaizer Chiefs gewen het, maar pleks hiervan het hulle met 1-2 vasgeval teen Amakhosi om in die tweede laaste posisie te eindig. Ajax sal nou teen Jomo Cosmos en Black Leopards in die uitspeelreeks moet meeding om sy PSL-status vir die volgende seisoen te behou. Bernard Parker het eerste bloed geruik vir die besoekers met ’n kliniese kopskoot vroeg in die tweede helfte. Mosa Lebusa, Ajax se kaptein, het minute later ’n gelykmaker behaal toe hy ook puik afgerond het met ’n kopskoot van binne die doelgebied. Jody February het skitterend vertoon in die Ajax-doelhok en het Ajax in die stryd gehou. Ajax was teleurstellend en het nie vertoon soos ’n span wat veg om oorlewing in die PSL nie. Hy moet beslis nie enige jammerte verwag nie.