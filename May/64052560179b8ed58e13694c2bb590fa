DIE Crusaders het Vrydag in Christchurch seker gemaak hulle bly die voorste span op Superrugby se algehele puntelys deur die Hurricanes met 24-13 te klop. Scott Robertson, die Cru­saders-afrigter, en sy span was takties beter ingeskakel op ’n sopnat aand in die AMI-stadion, en het drie keer agter die Hurricanes se doellyn gaan draai. Richie Mo’unga (losskakel) het ook sake goed dikteer met sy taktiese skopwerk en die Hurricanes se All Blacks-losskakel Beauden Barrett behoorlik op dié dag se spel klippe laat kou. Puntemakers: CRUSADERS – drieë: Scott Barrett­, Michael Alaalatoa, Heiden Bedwell-Curtis; doelskoppe: Richie Mo’unga (3); strafdoel: Mo’unga. HURRICANES – drieë: Reed Prinsep; doelskop: Beauden Barrett; strafdoele: Jordie Barrett, Beauden Barrett. Die Sunwolves was op soek na ’n derde agtereenvolgende oorwinning nadat hulle beide die Reds en Stormers geklop het. Die Rebels was egter op dié dag ’n desperate span en het met hul sege verseker dat hulle nog in die wedloop vir die eerste plek om die Aussie-konferensietitel bly. Puntemakers: MELBOURNE REBELS – drieë:  Marika Koroibete (3), Jack Maddocks (2), Amanaki Mafi; doelskoppe: Reece Hodge (5).