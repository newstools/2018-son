KEVIN Hart was vreesbevange toe hy en nog ander in ’n vliegtuig was en die tyre gebars het toe hulle land. Dié 38-jarige komediant het op Instagram van hul vlug vertel. Hart, Na’im Lynn, Spank Horton en John Burgandee het Donderdag op die Boston Logan Internasio­nale Lughawe geland toe die voorval gebeur het. “God is Goed met ’n hoofletter G…” het hy gesê. Hart vertel toe verder hy het sy eerste angsvlug gehad. “Die tyre het gebars toe ons kom land het.” Hy het daarna ’n foto ge-post van hom en sy medepassasiers. “Niemand is beseer nie. “Ons pilot het die situasie perfek hanteer. Weer ’n keer, God is GOED.” Hy het ook ’n foto ge-post van die tyre wat gebars het en footage van brandweermanne wat hulle te hulp snel toe die vliegtuig op die grond is.  – People.com