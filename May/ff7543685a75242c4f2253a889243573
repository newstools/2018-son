DIE leier van die EFF, Julius Malema, het die premier van Noordwes, Supra Mahuma­pelo, gekritiseer omdat dié verlof gevat het eerder as om te bedank. Woensdag het Mahuma­pelo sy belofte verbreek dat hy sal bedank en die ANC in die provinsie het aangekondig Wendy Nelson, ’n lid van sy provinsiale uitvoerende komitee, sal premier wees terwyl Mahumapelo met verlof is. Die doel van die verlof­tydperk is om die komitee wat pres. Cyril Ramaphosa aan­gestel het, kans te gee om hul werk te doen. Hulle moet die stand van Noordwes eva­lueer ná ’n string geweld­- da­dige betogings. – News24