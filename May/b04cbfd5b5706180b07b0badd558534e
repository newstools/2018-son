DIE cops van Delft is op soek na die stiefma van ’n vyfjarige kind wat in Delft verkrag en vermoor is. Die kind se pa het Maandag in die Bellville-landdroshof op klagte van moord en verkragting verskyn. Die voorval het Vrydagoggend in Delft gebeur toe die kind se pa haar na die daghospitaal geneem het. Hy is gearresteer kort nadat die dokters bevind het die kind is verkrag en vermoor. Die pa, wat ’n sekuriteitswag is, het glo gesê dat hy die oggend van nagskof af gekom het. Hy wou sy dogter gaan groet en sy kon nie wakker word nie. Hy het haar toe na die daghospitaal in Delft geneem, waar bevind is dat sy beserings opgedoen het en ook verkrag is. Die dogtertjie was in haar stiefma se sorg. Sy het sedertdien spoorloos verdwyn en die cops is op soek na haar. Die woning waar hulle in Delft gebly het, is gesluit en daar is geen teken van die stiefma nie. Dit is na verneem word die lyk van Zenith Daniels (20). Haar ma, Janap, ’n gemeenskapswerker van Delft, het haar lyk volgens ’n betroubare informant gistermiddag positief uitgeken. Zenith se halfkaal lyk is deur leerders gevind wat op pad skool toe was. Volgens die cops het sy ’n steekwond in haar bors en haar broek was tot by haar knieë afgetrek. Volgens kapt FC Van Wyk is hulle besig met die nadoodse ondersoek. Niemand­ is al gearresteer nie. Enige persone met inligting oor die voorval kan die Delft-polisiestasie by 021 954 9000 bel of die Stop Misdaad-lyn by 08600 10111 skakel. 