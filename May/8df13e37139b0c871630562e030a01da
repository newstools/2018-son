DIE maatskappy Sibanye-Still­water se Masakhane-myn by Driefontein in Gauteng is Vrydag deur nog twee aardtrillings getref terwyl ’n poging aan die gang was om drie vasgevalle mynwerkers te red. James Wellsted, mynwoordvoerder, sê die seismiese voorvalle van 3,4 en 2,0 op die Richterskaal het Vrydag om 14:08 gebeur. Dit was digby die plek van Donderdag se trilling toe 13 mynwerkers ondergronds vasgeval het. Volgens Wellsted is die reddingspoging vlugtig gestaak en ná die skudding hervat. Sewe mynwerkers is dood. Ses van hulle is teen Vrydag gered en in die hospitaal opgeneem. – News24