CALITZDORP. – ’n Jong mammie van Groenfontein, net buite Calitzdorp, se liggaam is onder ’n neutboom gevind. Ezelda Arnoldus (31) het drie steekwonde gehad – aan die bors, skouer en voorarm. ’n Ingeligte na aan die ondersoek sê haar skoene is naby die plek gevind waar sy vermoor is. “Haar liggaam is onder bloed onder ’n boom gevind.” Die liggaam is Sondag­oggend so teen die voordag gevind. Die plaasboer is gevra om die polisie te bel. “Dis die eerste moord op die plaas. Daar word nog na die verdagte gesoek. Ons ken hom. “Hy ken van in pype en in bosse slaap. Hase “Die polisie sal hom nie maklik kry nie, want hy ken elke bos en rant. “Hy sal selfs hase vang om aan die lewe te bly. Hy kan maklik iewers in die Suid-Kaap wees waar hy voorheen gewerk het.,” Kapt. Malcolm Pojie, ’n polisiewoordvoerder, het by navraag gesê: “In dié stadium weet ons nog nie wanneer die voorval plaasgevind het nie, behalwe wanneer die liggaam gevind is.” Enige persoon met inligting oor die voorval kan AO JC Pretorius, die ondersoekbeampte, by 044 213 8800 of 0860 10111 bel.