KAIZER Chiefs is Sater­dag as die eerste Diski Shield-kampioen gekroon. Dis nadat hulle Mamelodi Sundowns in die Ma­khulong-stadion met 3-1 geklop het. Sundowns het verlede week deurgedring tot die eindstryd nadat hulle Golden Arrows met 1-0 geklop het. In die ander half­eindstryd het Chiefs vir Bloemfontein Celtic met 2-0 geklop. Chiefs het die eindstryd egter sleg begin toe dié reus van Tshwane in die 12de minuut die voortou geneem het. Dít was danksy ’n kophou deur Vuyo Mantjie. Chiefs het sterk begin terugveg en is net voor rustyd daarvoor beloon. Puik Hulle is ’n strafdoel toegeken waarmee Yusuf Bunting die gelykmaker aangeteken het. Die Amakhosi het die voortou in die sewende minuut van die tweede helfte geneem. Puik spel het gelei tot hul tweede doel, met komplimente van Katlego Ntsabeleng. Chiefs het die titel met hul tweede strafdoel in die 70ste minuut, waar­geneem deur Given Thibedi, verseker. Golden Arrows het die uitspeelwedstryd om die derde en vierde plek maklik gewen. Hulle het Bloemfontein Celtic met 3-0 geklop om die bronsmedalje. Arrows het die voortou in die 28ste minuut geneem toe Thato Lesenyeho ’n eie doel aangeteken het. Thando Khwela het die voorsprong in die 58ste minuut verdubbel.