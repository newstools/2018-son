ONS almal gryp mos nou na ons baadjies en ek gaan jou vandag vyf baadjies wys wat sal sorg dat jy dié winter warm én stylvol is. My wenk is om seker te maak jy het ’n goeie swart base om mee te werk – ’n swart poloneck, ’n swart langmou-top of ’n swart woltrui saam met swart leggings of ’n swart jean wat goed pas. As jy daai swart base het, kan jy enige van die volgende baadjies oorgooi en elke dag anders lyk. 