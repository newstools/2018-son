DIE flink reaksie van die polisie ná ’n skietvoorval Donderdagoggend in Scottsville, Kraaifontein, het tot die arrestasie van twee verdagtes gelei wat in besit was van ’n ongelisensieerde vuurwapen en ammunisie. Die Kraaifontein-polisie het omstreeks 10:00 gereageer op ’n skietvoorval in Dahliastraat. By hul spoedige aankoms het hulle gesien hoe een verdagte ’n gun aan ’n ander oorhandig. Die mans (albei 27) is vir die onwettige besit van ’n vuurwapen en ammunisie gearresteer en sal binnekort in die Blue Downs-landdroshof verskyn. Lt.kol. Andrè Traut, polisiewoordvoerder, sê: “Bendeverwante geweld is hoog op ons agenda. Ons sal kriminele nie toelaat om ons gemeenskappe gyselaar te hou nie.”