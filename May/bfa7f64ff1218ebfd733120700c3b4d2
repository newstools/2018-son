DIE verhoor van ’n vermeende reeksverkragter begin vandag in die Baaise hooggeregshof. Vusumzi Snyman (30) van Makwelastraat in KwaZakhele in die Baai staan tereg op 13 rape-klagte, 4 aanklagte van huisbraak met die doel om te verkrag en ’n klag wat verband hou met die rig van enigiets wat die persoon laat glo het dis ’n vuurwapen. Misdrywe Snyman staan ook tereg op drie aanklagte van roof met verswarende omstandighede, twee klagte van huisbraak met die doel om te roof en ’n klag van poging tot roof met verswarende omstandighede. Luidens die klagstaat is ál hierdie misdrywe tussen 13 Maart 2011 en 28 Oktober 2014 in KwaZakhele gepleeg. In die klagstaat staan ook die beskuldigde word deur middel van sy DNS positief met ál die verkragtings verbind. Die beskuldigde is in aanhouding. Die staat beoog om 38 getuies te roep om te kom getuig. Snyman het gister vlugtig voor regter Jannie Eksteen verskyn. Adv. Ismet Cerfontein is die staatsaanklaer in die saak.