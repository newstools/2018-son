MEDIRITE Bethelsdorp – geleë in die plaaslike Shoprite – het onlangs gratis dienste aan die senior burgers van die Bethelsdorp-tehuis in Sal­soneville gelewer. MediRite-apteke in Shoprite- en Checkers-supermarkte landwyd doen reeds sedert Februarie vanjaar op die eerste Woensdag van elke maand gratis ondersoeke op senior burgers van 60 jaar en ouer. Die ondersoek sluit in bloedsuiker-, cholesterol-, liggaamsmassa-indeks (BMI) en bloeddruktoetse. Om voordeel te trek uit hierdie gratis diens, word pensioenarisse aangemoedig om ’n afspraak by hul plaaslike MediRite-apteek te maak en hul groen identiteitsboekie saam te bring wanneer hulle dit doen.