VIER mans is die naweek by Stormsrivier betrap met ’n halfmiljoen rand se dagga in hul besit. Volgens sers. Majola Nkohli, ’n polisiewoordvoerder, is dié vonds Saterdag omstreeks 04:00 deur die polisie gemaak op die N2 tussen Stormsrivier en Plettenbergbaai. Die mans is gevang met 17 sakke dagga, wat saam 500 kg geweeg het. Die sluikhandelwaarde daarvan is R500 000. Nkohli sê: “Op 12 Mei 2018 het lede van die polisie se eenheid vir veediefstal en bedreigde spesies in Humansdorp inligting ontvang oor moontlike re- nos­ter­stropers. Gestop “Die verdagtes het met ’n wit Nissan-bakkie en ’n wit VW Polo gery.” Die inligting is nagevolg en die Polo is op die N2 naby Stormsrivier gestop en die Nissan naby ’n vulstasie in Plettenbergbaai. Vier mans in hul 30’s is in hegtenis geneem vir handel in dagga. Daar is ook beslag gelê op die twee voertuie. Die verdagtes sal binnekort in die hof verskyn. Brig. John Lebok, bevelvoerder van die Humansdorp cluster, het die lede geprys vir hul harde werk en gesê inligting van inwoners was instrumenteel in die vervolging van die vier.