OUDTSHOORN. – ’n Man (21) veg om sy lewe in die hospitaal nadat hy met ’n bottelnek gesteek is op ’n musiekfees in die Bhongolethu-stadion Saterdagnag. Die man, wie se identiteit nog nie bekend is nie, het steekwonde in die maag en op die rug opgedoen. Dit het gebeur nadat ’n rusie by die musiekfees uitgebreek het. Die polisie sê een van hul lede en nóg drie slagoffers is beseer in dieselfde geweldpleging. Dit het uitgebreek gedurende ’n stryery. Deurgesoek Die musiekfees was ’n verjaardag-bash waar onder andere­ DJ Tira (Mthokozisi Khathi) opgetree het. Dis georganiseer deur Sibusiso Appolis, ook bekend as DJ Sisow van Bhongolethu. Beau Fortuin (27), wat daar was vertel: “Niemand is by die ingang deurgesoek vir wapens nie. “Mense het ingegaan met alkohol. Daar was baie moeilik­heid, want hulle het dronk geraak en baklei.”