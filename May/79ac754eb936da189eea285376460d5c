AS JY nog niks vir jou ma gekoop het vir Moedersdag nie, het ek nét die plan vir jou. Koop vir jou en jou ma en sommer vir jou ouma en peetma kaartjies vir die talentvolle saxofoonspeler Heinreich Isaacs se konsert op 12 Mei. Heinreich is baie bekend in die gospelbedryf en van sy musiekvriende sal die verhoog saam met hom deel. Met die show wil die boorling van Ravensmead ons warriors – dis nou alle vroue en ma’s – eer. Dit gaan ’n pragtige aand wees gevul met die mooiste klanke uit Heinreich se saxofoon. Die spoggeleentheid vind plaas in die koffiekroeg On The Roll, in die IPIC shopping centre in Soneike, Kuilsrivier. Die deure maak 17:00 oop en die kaartjies kos R120 elk. Daar sal gratis koffie en cupcakes by die geleentheid wees. So, moenie hierdie event misloop nie.