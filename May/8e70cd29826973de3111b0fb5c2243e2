ROB Kardashian het sy riete geroer om sy eks te back. Eonline.com berig Rita Ora het onder kwaai kritiek deurgeloop ná haar collab met Cardi B, Bebe Rexha en Charli XCX vir hul nuwe song “Girls.” Die haat daar buite was real en Rita moes toe die song se lirieke verduidelik. Die sangeres twiet: “Die song is geskryf om my waarheid te verteenwoordig. “Dis ’n akkurate weerspieëling en ’n baie eerlike ervaring in my lewe. Ek het romantiese verhoudings met mans en vroue gehad en dit is my persoonlike reis. “Ek is jammer oor hoe ek myself in die liedjie uitgedruk het en as ek iemand te na gekom het, vra ek om verskoning daarvoor.” En Rob het die twiet van haar ge-retweet met sommer ses prysende hande-emoji’s daarby. En toe wil almal mos nou weet of die tweetjies weer aan’t vry is. Ek glo nie so nie. Ek dink net Rob weet uit ondervinding hoe dit voel as mense jou kruisig en hy wou haar net wys hy ondersteun haar.