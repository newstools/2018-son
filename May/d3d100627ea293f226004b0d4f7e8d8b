’N BUS van View Africa Coach Charter wat internasionale toeriste op ’n wyntoer geneem het, is die naweek met klippe bestook terwyl dit onderweg was na die Internasionale Lughawe Kaapstad. Pieter Uys, die maat­skappy se depot­be­stuurder in Kaapstad, sê die bus ­was Saterdag vanaf Franschhoek op die N2 onderweg toe dit tussen die Airport Approach- en Borcherds Quarry-afrit bestook is. Volgens Uys het mense klippe gegooi en is twee ruite gebreek en side panels beskadig. Niemand is beseer nie en die drywer het by die lughawe uitgekom. Die motief vir die aanval is nog nie duidelik nie. Uys sê wel dat hul drywers maar versigtig is om in sekere hot spots te ry sedert die nasionale busstaking op 18 April begin het. Hulle drop die toeriste by die lughawe af en volg dan ander roetes. Die polisie het bevestig dat ’n saak van saakbeskadiging geopen is, maar geen arrestasies is gemaak nie. – News24