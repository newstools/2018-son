LEWER altesaam 8 porsies. Bestand­dele: 375 ml afgeroomde melk 250 ml suiker 250 ml klapper 125 ml koekmeel 215 ml okkerneute, gekap 50 ml botter 6 groot eiers 5 ml bakpoeier Bolaag: 6 heel aarbeie 1 houer frambose (opsioneel) 100 ml aarbeikonfyt Metode: 1. Voorverhit die oond tot 160 °C en bespuit 8 ramekins met kleef­werende sproei. 2. Meng al die bestanddele goed in ’n voedselverwerker. 3. Giet die mengsel in die ramekins en bak 45-60 minute in ’n bain marie (’n oondbak wat halfpad met water gevul is) tot goudbruin (Bedek die bak met aluminiumfoelie as die tert te gou verbruin en nog nie gaar is nie). 4. Verwyder die tert uit die oond en laat dit 15-20 minute afkoel om te stol. Bolaag: 1. Sny die aarbeie dat dit soos waaiers lyk. Hou die frambose heel, indien gebruik. 2. Smelt die aarbeikonfyt ’n paar sekondes in die mikrogolfoond. 3. Skep die fram­bose op die tert en plaas ’n aarbei bo-op. 4. Bestryk met die gesmelte aarbeikonfyt. Laat heeltemal afkoel totdat dit stol.