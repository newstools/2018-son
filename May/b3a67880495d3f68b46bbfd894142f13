’N JONG man van Arcadia sal effektief 37 jaar agter tralies deurbring. Dit volg ná die skietdood van Jason Bran­don Malusi, ook bekend as Khoi, op 20 Augustus 2015. Die voorval het destyds in Reyndersstraat, Arcadia, gebeur. Die hof het Reneal Seagal (19) van Imbuiastraat altesame 12 jaar tronkstraf opgelê vir moord, 12 jaar tronkstraf vir poging tot moord en nóg 12 jaar vir ’n ander klag van poging tot moord. Samelopend Seagal is daarby ses jaar tronkstraf opgelê vir die onwettige besit van ’n vuurwapen en vyf jaar vir die onwettige besit van ammunisie. Hy sal hierdie twee vonnisse samelopend uitdien. Beskuldigde nr. 2, Donay Jacobs (21), is vrygespreek op die aanklagte teen hom. Albei het aanvanklik onskuldig gepleit op die aanklagte teen hulle.