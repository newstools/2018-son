LONDEN. – Zoë Saldana se kinders word groot in ’n huis waar hulle neutraal is oor seksualiteit. Eonline.com berig die ster van Guardians of the Galaxy wil nie hê haar seuns – Cy en Bowie (albei 3) en Zen (1) – moet grootword en dink vroue is net irriterend nie. Sy sê daai ding van “Ma is die baas” gaan nie in hul gesin gebeur nie. “Dit beteken Pa is die fun een en die goeie ou, terwyl ek die een is wat dissipline moet toepas. “Ek wil nie hê my kinders moet dan na vroue kyk en sê hulle is net annoying nie.” Zoë (39) het gesê haar man, Marco Perego, is omtrent ’n perfekte partner van wie sy maar net kon droom. “Ek het nog nooit ’n manspersoon soos my man ontmoet nie. “Hy glo alle vroue is sy gelyke.” Sy wil ook nie hê haar kinders moet ongemaklik voel oor die kleur van hul vel nie.