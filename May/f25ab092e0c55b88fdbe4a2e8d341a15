GEORGE. – Inwoners van Borchers het Jason Diedricks gedwing om die uil wat hy in sy jaart aangehou het, vry te laat. Die inwoners glo ’n uil is soos ’n bose gees wat ’n gevaar vir die gemeenskap se kinders en troeteldiere inhou. Diedricks (45), aan die ander kant, kan nie glo dat die inwoners so naar met hom was nie. Hy redeneer: “Ek het die uil aangehou om ontslae te raak van die rotte wat als in die huis opvreet. “Die uil was maar klein toe ek hom opgetel het. “Ek het hom mooi groot- gemaak.” Diedricks sê sedert hy die uil aangehou het, het sy probleme met sy bure begin. Hy spog: “Toe die uil hier was het ek die rotte uitgeroei, maar toe kom steek my bure hul neuse in my sake. “Hulle seg toe ek moet die uil vrylaat oor hul bygelowe.” Geluide Heel sag voeg hy by: “Ek moes dit maar doen, want ek soek nie sonde met die bure nie, maar sal seker nou weer rotte hier hê.” ’n Buurman, Don Simpson, moan­: “Daai voël maak geluide in die nag en val katte aan. “Ons het niks teen Jason nie, maar ’n uil hoort nie hier nie. Ons is bly hy het na ons geluister.”