MET drie spanne wat gelyk trek wat punte betref, kan nie een van hulle ’n fout maak in die Northern Areas Football Association (Nafa) se Premierliga nie. Fairview Rovers, Hotspurs en Bloom Callies het almal 16 ligapunte. Rovers, wat die voorloper is as gevolg van doeleverskil, sal Wolves moet stuit as hulle voor wil bly. Wolves het egter verlede Saterdag van die vyfde na negende plek geval toe Park United hulle met 2-1 geklop en hulle Sondag met 1-1 gelykop gespeel het teen Blackpool. Hotspurs pak die gevaarlike Helenvale. Wanneer dié twee spanne mekaar aandurf, is daar altyd vonke. Dit lyk of Callies die maklikste wedstryd het van die topspanne; hulle sê Shamrocks (12de) die stryd aan. Nafa se Premierliga-bepalings is: Vandag: Saints t. Glenville, SAINTS; Môre: Rangers t. Helenvale, MALABAR 1; Ramblers t. Blackpool, MALABAR 2; Sondag: Wolves t. Fairview Rovers, GELVAN 1; Bloom Callies t. Shamrocks, FINNIS 1; Stardrift t. West Lake, MAROCKWEG; Rangers t. Park United, GELVAN 2 Hotspurs t. Helenvale, DYKE 1; Ramblers t. Fairdene, MALABAR 1; Celtic t. Blackpool, DYKE 2.