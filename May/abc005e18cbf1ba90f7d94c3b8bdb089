AGT mense is gisteroggend beseer toe ’n bakkie in ’n muur vasgery het op die Ou Paarl-pad in Brackenfell. Toe die branddienste en ER24-nooddienste op die toneel kom, het die bakkie aan die kant van die pad teen ’n heining gelê en verskeie mense het op die toneel rondgedwaal. Behandel Luidens ’n verslag van ER24 het paramedici die pasiënte ondersoek. Agt mense het ligte tot matige beserings opgedoen. Nooddienste het die pasiënte op die toneel behandel, waarna hulle na nabye klinieke geneem is vir verdere behandeling. Plaaslike owerhede was op die toneel om die ongeluk te ondersoek. Niemand het in die botsing omgekom nie.