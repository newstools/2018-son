DURBAN. – ’n Vermeende hijacker is gearresteer weens die dood van Sadia Sukhraj. Sibonelo Mkhize het gister in die Durbanse landdroshof verskyn. Die negejarige Sadia en haar pa, past. Shailendra Sukhraj, was Maandag in sy kar toe verdagtes dit probeer kaap het. Skote is in die proses gevuur en Sadia is doodgeskiet. Een aanvaller is ook doodgeskiet en nog een het gevlug, maar Mkhize is gevang. Mkhize het gister beweer die polisie het hom aangerand. Beseer Sy regteroog was opgeswel en hy het een van sy bene ook beseer. Sureka Marimuthoo, staatsaanklaer, het dié storie ontken en gesê Mkhize is beseer toe mense in die gemeenskap hom Maandag ná die hijack-voorval aangerand het. Mkhize het egter dik gehou en aangedring om nie verder in die Durban-Sentraal-polisieselle aangehou te word nie. Hy het aangedring om liewer in die Westville-gevangenis te sit terwyl ondersoekers sy adres bevestig.. Altesaam 20 mense is gearresteer.  Van hulle is 18 op borgtog van R1 000 vrygelaat, een is uit vir R500 en een is laat gaan.  – News24