DIE plaaslike maatskappye wat swart ekonomiese bemagtiging (SEB) in Laingsburg toepas, ly skipbreuk onder die raad. Só beweer Johannes Williams, direkteur van Masi­qhame Trading, een so ’n maatskappy. Volgens Williams word hulle gereeld oor die hoof gesien ten koste van gevestigde en ryk companies wat deur wit mense besit of bestuur word. Williams sê: “Ons trek die toekenning van tenders in twyfel. Watter tenderkriteria word gebruik? “Die tenderkomitee is nou al hóéveel keer nie deursigtig nie. Hulle diskrimineer openlik teen ons as swart maatskappye.” Begroot Hy sê die raad vee hom ook af aan die regering se verkrygingsbeleid. SEB-maatskappye kon nie eens ’n tender kry om poeier-ink aan die munisipaliteit te verskaf nie. Williams beweer verder: “Daar is R20 miljoen begroot vir elektrisiteitswerk wat weer aan ’n gevestigde wit maatskappy gegee is. Ons het nie die geld as swart maatskappye nie, maar ons is geregistreer by die Central Supplier Database. Hoeveel wit maatskappye is daar geregistreer?”