PRINS Harry het glo sy eks ’n week voor die troue gebel – en sy het haar hart uitgehuil. Harry se blonde eks was selfs ’n gas by sy en Meghan Markle (36) se koninklike troue en ná die troue was daar talle memes van ’n suurgesig Chelsy Davy in haar hoed wat lyk soos ’n inkvis wat in stadige aksie ontplof. Ek sien op The Wendy Williams Show Harry (33) was baie ernstig, want hy en Chelsy (32) het sewe jaar uitgegaan. ’n Bron na aan Chelsy het uitgepak dat prins Harry haar gebel het en dat sy omtrent emosioneel was. Chelsy is tans in ’n ernstige verhouding. En hoekom het die tweetjies mekaar ’n week voor die troue gebel? Vir closure, natuurlik – ’n baie tranerige closure, soos dit vir my klink. Nou wonder ek net, het Harry vir Chelsy gebel of het Chelsy vir Harry gebel? As ek Meghan was, sou ek nie bekommerd hieroor wees nie, want ek het die ring, die kroon en die man ...