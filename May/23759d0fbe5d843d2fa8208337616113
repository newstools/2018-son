RUSLAND kou naels daaroor om nie sy eerste wedstryd in die Wêreldbeker-sokkertoernooi te verloor nie. Hy is immers die gasheer van dié sokkerskouspel wat op 14 Junie in Moskou begin. Rusland word die laagste aangeslaan en daar word gereken hy sal nie verder as die groepfase vorder nie. Rusland bou aan ’n nuwe generasie spelers. Daar rus dus baie verantwoordelikhede op die skouers van die ervare doelwagter Igor Akinfeev. – AP