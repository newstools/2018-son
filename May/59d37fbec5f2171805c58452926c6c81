’N NUWE klag van verkragting staar Danny Jordaan in die gesig. ’n Prominente skrywer het hom nou aangekla. ’n Vars klag van verkragting is volgens die Sunday Times verlede week gelê teen dié voormalige burgemeester van Nelson Mandelabaai en president van die Suid-Afrikaanse Sokkervereniging (Safa). Die klaer in die saak is na bewering die niggie van ’n politikus. Dit is die tweede saak wat teen Jordaan geopen is. Die musikant en voormalige ANC-LP Jennifer Ferguson het in Maart vanjaar ’n klag teen die sokkerbaas gelê. Onbevoeg Sunday Times­ berig die bewerings is vervat in ’n affidavit waarin drie voorvalle van seksuele mishandeling beskryf word. Jordaan se lawyer, Mamodupi Mohlala-Mulaudzi, het gesê die bewerings teen haar kliënt­ blyk deel te wees van ’n poging om hom onbevoeg te laat lyk vir die Safa-presidentskap. Jordaan ding mee teen Irvin Khoza, baas van Orlando Pirates, vir hierdie posisie. Mohlala-Mulaudzi sê volgens die koerant “die nuutste bewerings volg op ’n kommerwekkende, steurende trend van beskuldigings” wat net dae voor die verkiesingskongres gemaak is.