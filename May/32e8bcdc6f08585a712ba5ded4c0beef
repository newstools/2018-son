AB de Villiers, ‘n voormalige toetskaptein van die Proteas, het Woensdag sy uittrede uit alle vorme van internasionale krieket aangekondig. Die 34-jarige De Villiers het in 114 totets, 228 eendagwedstryde en 78 T20-wedstryde vir die Proteas gespeel. “Dié is ‘n moeilike besluit . Ek het lank en hard hieraan gedink en wil graag uittree terwyl ek nog goeie krieket speel,” het AB gesê. “Ek het my kans gehad, en om eerlik te wees, ek’s moeg.” De Villiers sê dit sal nie reg vir hom wees om te kies en keur  waar, wanneer en in watter format hy vir die Proteas wil speel nie. “Vir my, in groen en goud, is dit alles of niks.”