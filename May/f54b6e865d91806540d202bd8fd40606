DIE TV-persoonlikheid Bonang Matheba glo sy het geen gelyke in showbiz nie. Sy sê dit sommer prontuit om die tweede reeks van haar program, Being Bonang, te promotewat môre op die kassie begin. Queen B gaan ook vanjaar die Mej. Suid-Afrika-kompetisie aanbied. The Juice berig toe Bonang gevra is of sy enige kompetisie in die bedryf het, het sy gesê: “Nee. Waar op dees aarde? Nee. Nie in die wêreld of in die heelal nie. Nie waarvan ek bewus is nie.” Sy gaan weer vir ons ’n kamma-kykie in haar aangeplakte lewe gee. “So baie het gebeur sedert die eerste reeks van Being Bonang. Ek is nou in die dertig. Nie net het ek my brand internasionaal ge-push nie, ek het ook my persoonlike uitkyk op die lewe verander. Ek is baie opgewonde om dié oomblikke met julle te deel.”