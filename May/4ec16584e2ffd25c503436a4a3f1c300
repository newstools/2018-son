’N OOS-KAAPSE cop wat verlede Dinsdag laas gesien is, se lyk is Vrydag in die bosse aangetref. Kapt. Siphokazi Mawisa, ’n polisiewoordvoerder, sê sers. Sabelo Mali (51) was van die Ngxwalane- informele nedersetting. Sy sê Mali is laas gesien waar hy sy huis verlaat het op pad na sy werk by die misdaadintelligensie-eenheid in Oos-Londen. Mali het ’n polisievoertuig bestuur en was in besit van ’n vuurwapen en twee selfone. “ Die lyk van ’n man is vanoggend (Vrydag) geïdentifiseer as dié van sers. Sabelo Mali nadat dit in die bosse gevind is deur gemeenskapslede van Punzana. “Hy het ’n koeëlwond in die bolyf opgedoen. ’n Saak van moord word ondersoek.”