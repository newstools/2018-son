’N JAPANSE maatskappy wil foonverslaafde liggaamsbouers se lewe makliker maak met ’n nuwe iPhone-houer wat 10 kg weeg. Die foonreus SoftBank het aangekondig sy dumbbell case van 10 kg – die wêreld se swaarste vir ’n iPhone – is nou aanlyn te koop vir $100 (sowat R1 250). Dit bestaan uit ’n standaard-dumbbell met ’n permanente foonhouer daaraan vas. Dis ontwerp met ’n 25°-hoek na die gebruiker toe. Softcom sê dit is “ideaal om movies te kyk” terwyl jy spiere bou. Jy kan jou “macho case” ook as ’n deurstop gebruik. – UPI