DIE haas om van Patricia de Lille ontslae te raak, is om te ver­seker die voorgestelde begroting vir die Stad Kaapstad sluit die sowat R6 miljard vir die bou van ontsoutingsaanlegte in. Rodney Lentit, ’n voorma­lige DA-LPW en voorsitter van die staande komitee oor omgewingsake en ontwikkelingsbeplanning, sê hy gaan nou ’n beëindigde verklaring aflê waarin hy bos gaan los dat dit nog ál die pad die DA se mission was om ’n sappige kickback van R600 miljoen uit so ’n transaksie te score met die oog op 2019 se verkiesingsveldtog. Lentit se stap volg nadat die DA in aller yl al die dissiplinêre stappe teen De Lille opgeskort en haar lidmaatskap summier opgehef het sodat die party van haar ontslae kan raak. Die ANC se koukusleier in die stadsraad, Xolani Sotashe, het vroeër dié week gesê hulle het ’n voormalige DA-lid wat bereid is om ’n beëdigde verklaring af te lê oor die werklike redes dat die DA so hard spook om van De Lille ontslae te raak. Hierop is Lentit se reaksie: “Dit is ek daai. Ék is daai voormalige lid. “Jy moet onthou dit gaan alles hier oor beloofde transaksies met Israelse maatskappye vir die bou van ontsoutingsaanlegte. “Ek weet waarvan ek praat. “Ek sê so, want toe ek nog die voorsitter van die staande komitee­ oor water­ was, het van die Israeli’s my tydens ’n werksessie genader omdat hulle gedink het ek kan die toekenningsproses van die tenders beïnvloed. “Die Stad het alle prosesse teen antie Pat gestop, want hy wil sy draft budget, wat einde Mei ingedien moet word, afhandel sodat dit hierdie aanlegte kan insluit – en antie Pat staan in hul pad.” Lentit waarsku ratepayers in die Kaap gaan swaar trek as die DA dié plan deurvoer. “Die Stad betaal tans so R17 of R18 per kiloliter. As hulle die water van die ontsoutingsaanlegte moet koop, gaan die Stad tussen R40 en R60 per kiloliter moet opdok. “Nou kan jy jou mos indink hoeveel die City die ratepayers dan vir hierdie water gaan charge.” Die DA se vuur­vreter woordvoerder, Natasha Mazzone, is om kommentaar genader. (Lees: Vrae aan DA gelees en nie beantwoord). Vry Zizi Kodwa, die hoof van die ANC-presidensie, het op ’n mediakonferensie vroeër in die week gesê die Stad Kaapstad behoort onder die bestuur van die nasio­nale regering geplaas te word. Dit blyk ook dat die ANC eintlik na De Lille­ vry om haar by die party aan te sluit.