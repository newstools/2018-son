LEWIS Hamilton het sy tweede sege agtereenvolgens behaal toe hy die wenstreep gister eerste oorgesteek het in die Spaanse Grand Prix. Dié jaer van Mercedes het reeds van die eerste rondte beheer van die wedren geneem – selfs die groot botsing in die eerste rondte, gekoppel met twee waarskuwingsperiodes en ander drama, het die Brit nie ontsenu nie. Hamilton het sy voorsprong tot 17 punte gerek op sy naaste teenstander, Sebastian Vettel van Ferrari, wat met ’n vierde posisie in Spanje tevrede moes wees. Hamilton se spanmaat, Valtteri Bottas, het dit ’n eerste en tweede posisie gemaak vir Mercedez, met Red Bull se Max Verstappen wat in die derde plek klaargemaak het. Die Nederlander moes sterk druk van Vettel afweer vir nóg ’n posisie op die podium dié seisoen. Ferrari sal moet erken dat hy sy strategie in die kuipe gister geheel en al verkeerd gekry het. Dié besluit het Vettel iets soos ses punte in die kam­pioenskapsreeks gekos. Daniel Ricciardo was vyfde, gevolg deur Kevin Magnussen, Carlos Sainz en Fernando Alonso. – AP