TERWYL die politici in die Wes-Kaap die een vuil game ná die ander speel, word mense daagliks in die provinsie afgemaai. Dit is nog nie eens die middel van die jaar nie, maar die aantal sterftes tot dusver is ’n aanduiding dat ’n jaar vol bloed – nes in ander jare – op veral inwoners van die Kaapse Vlakte wag. Dit wil blyk asof daar meer koeëls rondvlieg op die Kaapse Vlakte as reënwolke. En die politici blyk so skaars te wees soos ’n ordentlike salaris­verhoging... Dit is veral Mitchells Plain wat bloei soos wat g’n blom kan bloei nie. Sowat 30 mense is al vanjaar in die Plain afgemaai. Hordes is ook in hoofsaaklik bendeverwante voorvalle gewond. Onder die slagoffers tel: En so gaan die lys aan en aan – met Delft wat ook nie ver agter in die moord-koor staan nie. Sowat 15 mense is tot dusver vanjaar in Delft vermoor. Onder hulle is: Washiema het later aan haar wonde beswyk, en; Roegshanda Pascoe van die Manenberg Safety Forum sê inwoners het vanjaar ook onder moorde in die gemeenskap krepeer. Volgens Pascoe is sowat 21 mense al hierdie jaar in Manenberg vermoor. Pascoe sê: “Daar word deesdae so baie mense in Manenberg vermoor dat ’n mens nie meer kan byhou met die tellery nie. “Dit is veral die afgelope twee maande dat dinge handuit geruk het. “Bende-aktiwiteite op die Kaapse Vlakte is niks nuuts nie, maar die polisie bly net sê hulle werk aan strategieë. Die regering en sy departement vuur die geweld op die Kaapse Vlakte aan. “Politicians maak elke keer asof gangsterism ’n nuwe ding is, maar dit pla hulle nie. Hulle gebruik ons mense se bloed om hulself by posisies ingestem te kry.” Die plattelandse gemeenskappe gaan ook erg gebuk onder bendeverwante moorde. Luidens die polisie se misdaad­statistiek vir 2017 was daar in daardie jaar 62 moordvoorvalle in Atlantis en 53 in Worcester.