DIE polisie het weer gewys hulle vat nie nonsens van kroeks en hul ongelisensieerde vuurwapen-gedagtes nie. Twee winkeleienaars in Harare, Khayelitsha, het dít op die harde manier geleer toe hulle vir die besit van twee ongelisensieerde vuurwapens gearresteer is. Die betrokke vuurwapens is onderskeidelik in 2010 en 2014 as gesteel in Bellville en Table View aangemeld. Deursoek Die twee verdagtes sal môre in die Khayelitsha-landdroshof verskyn. ’n Man (24) is ook gister in die vroeë oggendure by Browns Farm in Nyanga met ’n 9 mm-pistool en ammunisie in sy besit gevang. Die man is vasgetrek toe polisiebeamptes hom in die Siyahlala-plakkerskamp deursoek het. Die verdagte sal nou hof loop vir die besit van ’n ongelisensieerde vuurwapen nadat hy aangekla is.