DUISENDE Kapenaars sit sonder water omdat die Stad Kaapstad hulle te veel charge. Dan word die watertoevoer afgeskakel as hulle nie die waterrekeninge betaal nie. Só beweer die Water Crisis Coalition (WCC). Hulle maak nou al kapsie – ’n paar weke voor die sperdatum van die finalisering van die Stad se 2018-’19- begroting. Dit kom nadat die council vroeër in sy voorgestelde budget aangedui het dat die watertariewe met sowat 28% gaan styg. Die Stad se Urban Settlement Development Grant (USDG) se begroting is glo met R176 miljoen gesny om voorsiening te maak vir die waterkrisis. ’n Woordvoerder van die WCC, Faziel Davids, sê Kapenaars suffer reeds onder die Stad se water­rekeninge wat skielik gestyg het. Davids sê hy kry daagliks klagtes van mense wat sê hul maandelikse rekeninge het skielik vanaf honderde na duisende rande gestyg. Hy sê daar is baie faktore wat daartoe gelei het, maar die hoofrede is verkeerde lesings of dat meters nie gelees word nie. Hy sê: “Toe die Stad die nuwe watermeters ingesit het, het hulle gesê die mense wie se rekeninge agterstallig was, se skuld sou afgeskryf word sodra dit geïnstalleer is. “Dit het nooit gebeur nie, want die Stad mag nie rekeninge skrap nie. “Daai skuld is nou weer uitgehaal en hulle probeer dit nou só regverdig. “Mense se water word heeltemal afgesit en word nie eens op ’n drupstelsel geplaas nie. Ons mense sit sonder water. Elke dag kry ek calls van mense wie se water afgesit is. “En ons mense het nie meer geld nie. Dis die armste van die armes. “Mense wat gewoonlik R300 of R500 per maand vir water betaal het, moet nou skielik R10 000 of selfs R20 000 opdok. Waar kry mense die geld? “Die fout wat die meeste mense maak, is om ’n ooreenkoms met die Stad te onderteken om die skuld af te betaal. Sodra jy dit gedoen het, het jy wetlik ingestem dat jy die geld skuld.” Volgens Davids is die meeste van die lesings onakkuraat en eerder geskat. Die voormalige mayco-lid Xanthea Limberg sê namens die waarnemende burgemeester, Ian Nielson, sy ontken dat die Stad die watertoevoer gesny het. Die burgemeesterskomitee is vroeër vandeesweek ontbind toe die mayor, Patricia de Lille, ge-fire is. Volgens Limberg is die nuwe watermeters ingesit om watergebruik per dag te verseker. Sy sê: “Watermeters word maandeliks gelees. “Waar daar nie ’n lesing moontlik is nie, word dit geskat. “Skattings vind plaas weens ontoeganklikheid van watermeters.”