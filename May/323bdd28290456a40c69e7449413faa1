GEORGE. – ’n Karwag voel erg ver­neder oor ’n motoris ’n glas wyn in sy gesig gegooi het. En al wat Glen Jantjies­ (26) gedoen het, is sy werk – om by die Hibernia-straat-parkeerarea karre mooi te beduie. Jantjies vertel die probleem het begin toe die driver in spitsverkeer uit sy parkering begin trek het. Hy vertel: “Ek het die driver gewaarsku om versigtig te wees en te wag totdat ’n kar verby hom is. “Toe het die man, wat saam met nog een in die kar was, op my begin vloek en my vertel ek is nie sy driving instructor nie.” Die car guard sê hy het maar stil gebly. Maar die driver het glo dikgehou. “Toe skiet hy ’n glas vol wyn in my gesig,” vertel hy. Dis die eerste keer sedert Jantjies ’n karwag geword het, dat so iets hom oorkom. “Ek was kwaad, maar ook verneder,” sê hy. Nog ’n karwag, Bennett Dunster, sê daar is al op hom gevloek, terwyl ander weer so gaaf is. ’n Sakevrou wat anoniem wil bly, sê sy voel vir die guards. “Hulle doen net hul werk en verdien respek­.”