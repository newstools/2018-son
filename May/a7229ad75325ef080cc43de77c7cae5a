KANYE West kan nou een maal nie sy lip zip nie. Die rapper het mos gesê slawerny, waaronder só baie mense van kleur gely het, was ’n keuse! Dis mos nou die grootste pot str*nt wat ek al ooit gehoor het! En natuurlik het Twitter die mal haas aangeval. The Juice berig een Twitter-gebruiker het ’n Choice-kondoom ge-post en daarby geskryf: “Hier is ’n choice wat Kanye se pa moes gemaak het.” En nie net sing hy oor liposuction nie, hy het ook sy vette laat uitsuig en dis toe hy glo verslaaf aan opioids geraak het. Kanye wou inderhaas ontslae raak van ál sy vette, want hy pak uit en hy is bang die media gaan hom label as vet, soos wat hulle met sy vrou, Kim Kardashian, se boetie, Rob, gemaak het. Normale mense gaan gym mos as hulle ’n bietjie te veel burgers geëet het, maar in true Kardashian fashion het hy sy vette gaan laat uitsuig.