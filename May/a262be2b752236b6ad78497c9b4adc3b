GEORGE. – ’n Man van Burundi en ’n plaaslike vrou is deur die cops betrap met ’n groot hoeveelheid dagga. Die parcels dagga is ontdek in kookpotte wat bo-op die couple se yskas gestaan het. Die 49-jarige ou en vrou is gevang in ’n raid wat die polisie Saterdagaand by hul huis in Thembalethu uitgevoer het. Benewens die dagga het die cops ook R30 000 kontant gekonfiskeer. Skoongemaak Dit kom ná samewerking tussen die gemeenskap en cops. Lede van die gemeenskap het vinger gewys na huise waar hulle vermoed met drugs gesmokkel word. Nosiviwe Mbanga, ’n gemeenskapswerker, sê dat drugs hul gemeenskap se ondergang is en dat dit tyd geraak het dat daar skoongemaak word. Kapt. Dumile Gwavu, ’n polisiewoordvoerder, het die arrestasies bevestig en bygevoeg dat die twee in die hof sal verskyn op klagte van handel dryf in drugs.