KHLOÉ Kardashian het so waar as wragtig haar cheater van ’n man teruggevat. Die NBA-ster Tristan Thompson was onlangs in die nuus toe hy saam met twee ander vroue in ’n club gesien is. Hulle het mekaar sommer lekker dik gevry. Page Six berig Khloé is nou terug by hom. Sy het drie weke gelede die lewe geskenk aan True, hul dogtertjie, en die drie is saam in die openbaar gesien. ’n Bron verklap Khloé is lief vir Tristan en sy bly by hom, al is haar ma en haar susters gekant teen die verhouding. “Hulle wil hê Khloé moet terugkeer Los Angeles toe en die baba saambring. Khloé wil hê hulle as gesin moet saam wees.” Sy was laas Saterdag by hom toe hy vir die Cleveland Cavaliers basketbal gespeel het.