IN NYANGA, Kaapstad, het ’n vrou lekker gebad toe sy ’n bang aan die deur hoor. Sers. Noloyiso Rwexana, ’n polisiewoordvoerder, sê toe sy gaan check wat aangaan, het ’n onbekende ou ingehol en in haar kamer gaan wegkruip. Tot haar skok het vyf verdagtes agter hom aangehardloop. Twee het vuurwapens gehad en nog een ’n mes. Die verdagtes het die man in die slaap­kamer gaan soek en toe sy foon en geld gevat. Hulle het die huis deurgesoek en die vrou se foon gesteel. Die verdagtes loop nou hof op klagte wat verband hou met die besit van gesteelde eiendom, gewapende roof en huisroof.