GISTERAAND was dit tyd vir die spog­- ge­rige ­première van Nommer 37 ! Die sterre het geskitter op die rooi tapyt by Ster-Kinekor in die Tygervallei-sentrum. Irshaad Ally, wat die hoofkarakter, Randal Hendricks, speel, het stylvol gelyk in ’n swart pak wat hy met ’n sjiek rolnektrui ge-pair het. Ek’t na my asem gesnak toe ek die pragtige Monique Rockman sien. Sy speel Pam Ismael, die vroulike hoofkarakter, en het geblink in haar pragtige silwer rok. Oral waar jy gekyk het, was sterre: Marc Lottering, Alistair Izobell, Danilo Acquisto, Tracey Lange ... Baie van Irshaad se mede­-sterre in die sepie Suidooster, onder wie Dean Smith, Gantane Kusch, Portia­ en Cedwyn Joel, Jill Levenberg, Marco Spaumer en Vashti Prins, het ook kom inloer.