DIE Hurricanes is volgens World Sports Betting die gunsteling om die Superrugby- titel te wen. Die Hurricanes se wed­syfers word teen 14-10 aangegee, met die Crusaders ’n kortkop agter op 19-10. Daarna is ’n groot gaping na 10-1, waar die Chiefs as die derde aanspraakmaker beskou word. Die Lions en die Highlanders is volgende op die lys teen 12-1. Die bookies se syfers kan Saterdag weer aangepas word wanneer die Crusaders tuis in Christchurch teen die Hurricanes speel. Dit is interessant om daarop te let dat die Stormers, wat as ’n 200-1-aanspraak­maker beskou word, Saterdag in Hongkong slae gekry het teen die Sunwolves, wie se wedsyfers op 2000-1 beraam is. Die jongste wedsyfers is: 14-10 Hurricanes, 19-10 Cru­saders, 10-1 Chiefs, 12-1 Lions, Highlanders, 14-1 Waratahs, 25-1 Jaguares, 50-1 Sharks, 60-1 Bulls, 100-1 Rebels, 200-1 Stormers, 500-1 Brumbies, Blues, Reds, 2000-1 Sunwolves.