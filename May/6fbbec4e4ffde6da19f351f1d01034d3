DRIE mense se lewe is gister kortgeknip toe die taxi waarin hulle onderweg was, omgeslaan en gerol het. Volgens Kenny Africa, hoof van die Wes-Kaapse verkeersdiens, het die ongeluk omstreeks 12:30 op die N2 net ná die Mewweg-afrit plaas­gevind. “Ons vermoed die taxibestuurder het beheer oor die voertuig verloor.” Die taxi was van Khaye­litsha onderweg na Kaapstad. Die pad was ’n kort rukkie afgesper. Dit het ’n verkeersopeenhoping veroorsaak. Twee lyke het langs die N2 gelê en nog een was in die taxi. Dit was vermoedelik die bestuurder, want die mens was in die bestuurdersitplek. Nog mense wat in die taxi vasgekeer was, is met jaws of life uitgehaal. Africa het gesê nog 15 mense is ernstig beseer en na nabye hospitale geneem. By Son se besoek aan die ongelukstoneel het mediese personeel ’n vrou wat ook ernstig beseer is, behandel voordat sy na ’n hospitaal geneem is. Handsakke, rugsakke en pendelaars wat oor die pad gestrooi gelê het – asook die wrak van ’n taxi – was alles tekens van die dode­like ongeluk. Volgens Africa was die drie mense in ’n kleinerige kar onderweg toe die voertuig teen die kant van ’n Fortuner gebots het. Die ongeluk het Saterdag omstreeks 15:30 plaas­gevind. “Die bestuurder van die motor is in hegtenis geneem vir dronkbestuur.” Niemand anders is in die ongeluk beseer nie.