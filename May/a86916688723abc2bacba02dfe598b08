ONS gaan nie meer die vriendelike gesig van die voormalige YO.TV-aanbieder sien nie. The Juice berig die polisie het gesê Akhumzi Jezile (29) en vier vriende het Saterdag in ’n botsing op die N6 naby Queenstown gesterf. Die minister van kuns en kultuur, Nathi Mthe­thwa, het die nuus op Twitter aangekondig. “Ons is bedroef oor die nuus dat die talentvolle akteur, vervaardiger, TV-aanbieder en omroeper A­khumzi Jezile oor­lede is. “Ons gaan sy opbeurende persoonlikheid mis, asook sy passie en waardering vir die Afrika­kultuur, wat hom verskeie Afrika­tale laat aanleer het.”