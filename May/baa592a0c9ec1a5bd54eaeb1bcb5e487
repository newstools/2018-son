HY HET opgestaan vir wat reg is. Dit het gisteroggend sy lewe gekos. Naziem Daniels (54), die bekende taxibaas en voorsitter van die Delft-Kaapstad-taxivereniging, is gisteroggend vroeg afgehaal. Daniels is voor ’n slaghuis in Hoofstraat, Delft, doodgeskiet toe hy uit ’n taxi geklim het. Hy was verlede week aan die voorpunt van die negotiations tussen die polisie en ander taxiverenigings toe taxibestuurders en -eienaars geweier het om te werk. Die bestuurders en eienaars het verlede Maandag besluit hulle gaan nie ry alvorens hulle ’n waarborg van die polisie kry om hulle en hul passasiers se veiligheid te verseker nie. Dit het gekom nadat twee taxibestuurders in ’n skietvoorval dood is. Die strike verlede week het veroorsaak dat honderde inwoners alternatiewe vervoer moes reël. Maar die strike­ het nie lank gehou nie nadat die polisie Daniels verseker het dat polisiesigbaarheid op paaie verbeter sal word. Terwyl die meeste van die drivers die volgende dag terug op die paaie was, het baie ander gevoel die polisie moet meer doen. Sommige bestuurders beweer so lank as wat drivers van ’n strydende taxivereniging nog in Delft werk, is hulle onveilig. Intussen sê Daniels se kinders hul pa het jare lank doodsdreigemente gekry omdat hy nie geskroom het om kommer uit te spreek oor die voortslepende taxigeweld in die gebied nie. Thaakirah Daniels (29), een van sy dogters, het gesê: “Pa het oor en oor threats gekry. “Dit was nie ’n geheim nie. Hulle soek hom al jare en vandag het hulle hom gekry.” Thaaki­rah het gesê ’n paar jaar gelede het aanvallers ook op haar dedda geskiet, maar hy het dit wonderbaarlik oorleef. “Hy was so bang dat hy al die kar van ’n goeie vriend van hom geleen het omdat die mense wat agter hom aan was, sy vên geken het,” het sy verduidelik. Nazier, Naziem se seun, het verduidelik sy pa het die taxibesigheid in Delft begin en het jare geveg vir dit wat hy geglo het reg vir die taxibedryf in die gemeenskap is. “Wat baie hartseer is, is dat ons nie van die taxivereniging gehoor het oor die moord op ons pa nie. “Ons het van ander mense gehoor dat ons pa doodgeskiet is. “Waarom steek hulle dan nou vir hulle van ons weg?” vra hy. Gabieba, nog ’n dogter, het gesê hulle voel baie unsafe en weet nie wat nou gaan gebeur nie. “Ons pa het ons altyd beskerm en nou is hy nie hier om dit te doen nie. “Waar is die mense nou vir wie Pa geveg het? Waar is hulle?” wou sy weet. Intussen het die polisie ’n 31-jarige verdagte van Nyanga in hegtenis geneem in verband met die dubbele moord verlede week. Die soektog na nog ’n verdagte gaan voort. Kyk hier na 'n video waar Daniels verlede week nog taxibestuurders van Delft toegespreek het: 