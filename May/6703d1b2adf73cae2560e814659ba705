DIT gaan alles oor geld wanneer die transfer window oopgaan aan die einde­ van die huidige Premier-sokkerliga (PSL)-seisoen. Die PSL-seisoen is nog nie eens verby nie, maar die ander PSL-klubs oorweeg reeds van Chippa United se beste spelers as aanwinste. Die doelskieter Thabo Rakhale is een van die Chilli Boys se uitblinkers dié seisoen, en dit maak van hom ’n teiken. Rakhale (28) het hom in Januarie van Orlando Pirates by Chippa aangesluit. Rakhale was een van Pirates se gunsteling-spelers. Hy was daar bekend vir sy spelstyl met baie tricks en flicks. Bygedra By Chippa het hy sy spelstyl egter aangepas en hy het baie minder bal­besit geniet. Hy het twee doele aangeteken en ook bygedra tot ’n paar wat spanmaats aangeteken het. ’n Ingeligte na aan Chippa­ sê daar is sprake dat Rakhale se ou klub en Kaizer Chiefs in hom belang­ stel. Die ingeligte sê: “Sover ek weet, is Rakhale gelukkig hier. Hy speel gereeld en geniet dit hier.” Chippa skiet homself dalk net in die voet as hy wel ontslae raak van Ra­khale. Chippa se ander doelskieter, Lerato Manzini, het verlede jaar laas gespeel nadat geopereer is aan sy knie. Plaasvervangers Hoewel Manzini weer fiks is, het die huidige breier, Vladislav Heric, hom nog nie weer ingespan nie. Heric het ook gesê hy soek beter plaasvervangers vir volgende seisoen. Dit sal dus net sin maak om Rakhale te behou, veral oor sy huidige spelpeil. Die Chilli Boys sal ook hul bes moet doen om te klou aan Linda Mntambo, wat hul speler van die seisoen is. Mntambo het vier doele aangeteken. Dis byna ’n uitgemaakte saak dat die vernaamste klubs Chippa aanbiedinge sal maak vir dié middelveldskakel.