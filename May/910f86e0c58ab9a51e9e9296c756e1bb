FRANKRYK is onder die vyf gunstelinge om die Wêreldbeker (WB)-titel vanjaar te verower. Dáároor is bitter min twyfel. Die ander vier is natuurlik die kampioen, Duitsland, Brasilië, Spanje en Argen­tinië, met die begaafde Lionel Messi. Die Les Blues, soos Frank­ryk bekend staan, is geseënd met talentvolle spelers wat vir top-klubs in top-ligas oor die wêreld heen speel. Maar ondanks ’n rykdom van talent het Frankryk homself al baie in die verleentheid gestel in die WB. Geen speler is meer bewus daarvan nie as die voormalige middelskakel Didier Des­champs. Hy is die laaste kaptein onder wie Frankryk ’n WB-titel (1998) verower het. Frankryk het ’n gevaarlike aanval, veral met Antoine Griezmann, Oliver Gi­roud en Kylian Mbappe. Spelers soos N’Golo Kanté, Ousmane Dembélé en Paul Pogba kan sake weer in die enjinkamer dikteer. Die groot vraag is of dié spelers tot hul optimale potensiaal sal speel. Indien nié, sal Frank­ryk se onderbenutting van ál sy talent net weer by hom spook. Dié het Ierland in die WB-kwalifiseringsreeks met 5-1 verniel. Die span se afrigter, Age Ha­reide, is ook optimisties oor hul vooruitsigte met talentvolle spelers soos Christian Eriksen en die doelwagter, Kasper Schmeichel. Hareide maan: “Met spelers van dié kaliber is ons ’n groot bedreiging.” Hareide verkies direkte spel met ’n aanvalsformasie van 4-3-3. Dis natuurlik as Bert van Marwijk (afrigter) hom insluit by sy finale groep van 23 spelers, wat eers Sondag bekend gemaak word. Die 41-jarige Cahill, wat vir Millwall in The Champion­ship in Engeland speel, het reeds aan drie WB-toernooie deelgeneem. – Sport­redaksie