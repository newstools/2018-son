DIE identiteit van ’n halfnaakte vrou wie se lyk gister in die bosse van Delft gekry is, is nog onbekend. Die jong vrou was geklee in ’n vaal top en haar swart tights was tot onder haar knieë afgetrek. Daar was bloed aan haar top en sy het met haar gesig in die sand gelê. Daar word vermoed sy is elders vermoor en daar ge-dump, aangesien daar nie bloed op die toneel was nie. Volgens ’n inwoner wat die toneel bekyk het voordat die polisie opgedaag het, het die vrou verskeie steekwonde in haar bors gehad en haar een oog was uit. Die onbekende vrou het net een Caterpillar-stewel aangehad en daar was ’n skoenveter om haar nek gedraai. Sy is vermoedelik van voor en agter verkrag en ontstellend genoeg is ’n stok ook in haar vagina opgedruk. Die cops het ’n leë koffiebeker, ’n silwer armband en ’n mussie op die toneel gekry. Haar ander boot was nie op die toneel te vinde nie. Sy het ’n tatoeëermerk van die letter M, ’n hartjie en die letter Z op haar pols. Volgens inwoners het hulle in die vroeë oggendure noodkrete gehoor, maar hulle was te bang om uit te gaan om te kyk wat aangaan. Leerders wat oor die veldjie loop, het haar halfkaal lyk tussen die bosse opgemerk en dit dadelik aangemeld. Volgens Jacky Ockhuizen van die buurtwag is dit die derde lyk wat onlangs op dié stuk veld gekry is. Ockhuizen sê: “Die lyk van ’n student is verlede jaar op die veld gekry. Sy is ook verkrag en vermoor. “Die gemeenskap hou nou al sewe jaar aan dat huise op die veld gebou moet word om die dumping-grond uit die weg te ruim. “Nou word hier net lyke opgetel.” Volgens Ockhuizen kry die buurtwag baie min hulp van die polisie en dit is maar meestal die metro cops wat met hulle saamwerk wanneer hulle patrollies doen. Die gemeenskap van Delft beplan om Donderdag weer ’n optog na die Delft-polisiestasie te hou. Ockhuizen beweer die buurtwag doen eintlik nou die cops se werk deur die gebied te patrolleer. Volgens kapt. FC van Wyk, polisiewoordvoerder, is die polisie besig om leidrade op te volg en ’n moordsaak word ondersoek. Enigiemand met inligting kan die cops se Stop Misdaadnommer tolvry by 08600 10111 skakel. Die kind se pa, ’n sekerheidswag, het die kind die oggend na die daghospitaal geneem, waar bevind is sy was reeds dood. Die kind is ook verkrag. Die kind se stiefma het intussen spoorloos verdwyn. Lt.kol. Andrè Traut, polisiewoordvoerder, sê die kind se pa (32) was gister in die Bellville-hof op aanklag van moord en verkragting. Die oorsaak van die kind se dood moet egter nog vasgestel word.