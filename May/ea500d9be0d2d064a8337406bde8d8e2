SANDRA Bullock is gaande oor haar “penis facials”. Die Ocean’s 8-ster het op The Ellen DeGeneres Show verskyn en oor haar gunsteling-skoonheidsroetine gepraat. Sy is gevra om ’n facial waarmee sy behep is, te beskryf en ook te sê hoekom sy dit die bynaam “penis” gegee het. Bullock val toe so ’n bietjie oor haar woorde: “Wel, ’n mens forseer, deur microneedling … dis ’n klein rol-apparaat met sulke … Dit dring die vel en kollageen binne en voed dit. En toe Ellen haar vra wat in haar vel gedruk word, sê sy: “Wat ook al die spesialis in jou porieë wil druk.” Ellen het toe gegrap en gesê dis die voorhuid van Koreaanse babas wat gebruik word. Sandra lag: “As jy sien hoe goed dit vir jou gesig is, sal jy ook jou local facialist gaan vra om jou die penis te gee.”