NOMVULA Mokonyane, minister van kommunikasie, het dié week gesê die kabinet veroordeel geweld teen vroue, insluitend ’n onlangse beweerde voorval waarby die ANC-LP Mduduzi Manana betrek word. Manana word daarvan verdink dat hy sy huishulp by die trappe afgestoot het. Hy ontken die bewering. Mokonyane het ’n inligtingsessie oor Woensdag se kabinetsvergadering aan die media voorgelê. Sy het gesê hoewel die kabinet nie “Manana as individu” bespreek het nie, is sy beweerde optrede in die algemeen veroordeel. – News24