ROBERTSON. – Die cops het Dinsdag soos ’n blou wolk oor die dorp toegesak om drug-smokkelary hok te slaan. Die polisie, in samewerking met die verkeersdepartement, het die huise van verskeie vermeende smokkelaars ge-raid en op tik beslag gelê. Talle inwoners van die dorp het hul ondersteuning aan die polisie toegesê. Son het nog onlangs berig dat die cops drugs gekry het in ’n tikhuis, wat ondergronds was. Arrestasies is toe gemaak, maar die verdagtes is onlangs op borgtog vrygelaat. JP Vosloo, ’n inwoners, het gesê hy ondersteun die cops. “Ek voel die druglords moet vasgevat word en in die tjoekie gaan sit.” Kapt. FC van Wyk, ’n polisiewoordvoerder, sê sulke operasies sal voortduur.