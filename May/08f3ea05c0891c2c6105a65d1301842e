KYK, julle mag Rihanna nou amptelik die Met Gala queen noem. Kan julle onthou sy het drie jaar gelede asems weggeslaan in daai stunning eiergeel-rok? En laas jaar het sy weer geheel en al nes ’n Japannese poppie gelyk toe die tema geïnspireer is deur die Japannese ontwerper Rei Kawakubo. En vanjaar kan ons die Bad Girl beslis volpunte gee vir die grootste fashion event van die jaar wat gespog het met ’n katolieke tema. Ons sal seker nooit ’n vroulike pous hê nie, maar RiRi het ons Maandagaand gewys hoe sexy dit kan wees. Mzansi se goue seun Trevor Noah was ook daar. Hy het ’n swart pak gedra met ’n wit kruis op sy linkerskouer. Kan ons ook ’n hele oomblik vir Jennifer Lopez gee! Die sangeres en aktrise het geblink in ’n super-sexy rok met ’n massiewe kruis voor die bors. En dan was daar die swanger Cardi B, wat ekstra tot die next level gevat het. Sy was omtrent uitgedos in jewels en die grootste satyn skirt wat ’n mens kan kry. Maar soos ek gesê het, RiRi het loshande dié een gewen.