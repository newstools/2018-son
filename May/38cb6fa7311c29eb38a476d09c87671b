JADA Pinkett Smith en Gabrielle Union praat nou weer met mekaar. Jada (46), Will Smith se aktrise-vrou, en die Being Mary Jane-aktrise se vete het ’n ongelooflike 17 jaar aangehou. People.com berig die tweetjies het nou die strydbyle begrawe. Jada het haar splinternuwe talk show Red Table Talk ge-promote toe sy gevra is oor haar reunion met Gabs. “Ek doen ’n baie touching episode met Gabrielle. Ons was 17 jaar nie op goeie voet nie en ons het ’n versoening,” het sy gesê. En nou wonder jy seker hoekom die twee beef gehad het? Wel, Jada sê sy weet ook nie meer nie. “Ons weet ook nie hoekom dit begin het nie, maar dis nou beslis oor,” sê sy. Wel, ek dink hulle wil ons net nie sê waaroor die vete gegaan het nie, maar kom ons wees maar net bly daar is darem nou uiteindelik vrede.