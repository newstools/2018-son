DIE voormalige ANC-LP, Makhosi Khoza, het haar by die Organisasie teen Belastingmisbruik (Outa) aangesluit as uitvoerende direkteur en die hoof van sy program vir plaaslike regering. Wayne Duvenage, die uitvoerende hoof van Outa, het Vrydag dié aankondiging in Johannesburg gemaak. “Sy is uitgesproke en dapper,” het Duvenage gesê. Khoza het laas jaar uit die ANC bedank en haar eie politieke party, die African Democratic Change, gestig. Sy het egter onlangs haar uittrede uit die politiek aangekondig.– News24