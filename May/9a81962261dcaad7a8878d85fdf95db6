MAAK seker jy het Sondag van 17:00 niks om te doen nie, want die Mej. Suid-Afrika-kompetisie word dan regstreeks op TV uitgesaai. Die wenner stap weg met R3 miljoen se pryse, in­sluitend kontant van R1 miljoen en ’n Nissan Qashqai. Die 12 finaliste is: Akile Khoza (23), Anzelle von Staden (25), Bryoni Govender (21), Daniellé de Jager (20), Karishma Ramdev (23), Margo Fargo (25), Noxolo Ndebele (24), Tamarin Bensch (25), Tamaryn Green (23), Thando­kazi Mfundisi (23), Tharina Botes (21) en Thulisa Keyi (26). ’n Leser, Elsie Ocks, het gister gebel en kon nie uitgepraat raak oor die kanse van ons girl van die Paarl, Tamaryn Green, nie. Ocks is doodseker sy gaan lag-lag wen. Ons hou duim vas vir jou, Tamaryn!