MASKAT. – Sikloon Mekunu het die Arabiese Skier­eiland Saterdagoggend getref, die dor lande Oman en Jemen met water deurweek en kragdrade afgesny. Minstens 5 mense is dood en meer as 30 word vermis. Drie van die slagoffers, onder wie ’n 12-jarige meisie, het in Oman gesterf en 2 op die eiland Sokotra. Die sikloon het ’n strand verniel en kragonder­brekings veroorsaak in Salalah, Oman se derde grootste stad, toe hy aan wal gekom het. – AP