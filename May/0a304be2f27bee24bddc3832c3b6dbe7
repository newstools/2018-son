’N RAADSLID is die naweek gyselaar gehou en haar kar is aan die brand gesteek. Rdl. Gerry Gordon moes later deur cops uit Vrygrond begelei word na veiligheid. Geweld en onrus het die naweek chaos veroorsaak in Vrygrond en alles deurmekaargekrap. Die onrus hou verband met onwettige grondbesetting in die omgewing. ’n Groep mense het ook die Stad Kaapstad se Coastal Park landfill site, aangrensend aan Vrygrond, geteiken. Volgens JP Smith, mayco-lid vir veiligheid en sekuriteit, is drie swaar masjiene, ’n quad bike en ’n canteen aan die brand gesteek. Intussen is twee persele in die Capricorn Business Park ook aan die brand gesteek. Smith sê die onrus kom nadat verskeie van die Stad se departemente Sondag deelgeneem het aan die verwydering van 62 strukture wat onwettig opgerig is. “Toe die verwydering klaar is, het ’n skare van sowat 100 mense die Stad se law enforcement-beamptes aangeval en met klippe bestook,” het Smith gesê. Die beamptes het gereageer deur die aanvallers met rubber bullets te skiet. Ontwrigting ’n Paar uur later is Gordon op ’n gemeenskapsvergadering gyselaar gehou en haar voertuig is aan die brand gesteek. Sy is deur die polisie uit die gebied begelei. Intussen sê Smith die Stad doen alles in sy vermoë om enige potensiële ontwrigting van dienslewering weens skade te verminder. Smith voeg by daar is absoluut geen regverdiging vir hierdie dade van geweld en vernietiging nie. 