’N VERMEENDE inbreker het sy rieme lelik styfgeloop toe hy betrap is. Die adres waar hy na bewering Sondagoggend vroeg ingebreek het, is in Boekenhoutstraat, Beacon­ Valley, Mitchells Plain. Die vrou wie se huis sy teiken was, sê die bure het haar kom help toe hulle haar noodkrete gehoor het. Die vermeende inbreker het ’n helse pak slae gekry vir sy moeite. Gestuur Die verdagte het soos ’n pap baba gehuil terwyl die houe op hom neergereën het. Die inwoners het foto’s daarvan geneem en dit aan Son gestuur. ’n Inwoner wat anoniem wil bly, het gesê: “Ons het die skelm dik gemoer. Hy het erken hy is ’n tronk-gangster.”