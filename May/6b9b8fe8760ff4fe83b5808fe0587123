NOG ’n vermeende Laugh­ing Boy gangster is Sondagaand in Hanover Park doodgeskiet. Cheshray Anthony “Chezzy” Fourie (22) is 23:40 in Rywood­straat in die kop geskiet. Paramedici het op die toneel tevergeefs sy lewe probeer red. Fourie en sy girlfriend se tjommie was glo saam toe twee jongens op hulle losgebrand het. Die tjommie het weggehardloop toe die skote begin klap het. Koeëldoppies Fourie was minder gelukkig en is verskeie keer in die gesig geskiet. Die cops het 12 koeëldoppies op die toneel gekry. Die jongens het hom glo geskiet oor ’n stryery wat Vrydagaand plaasgevind het. Daar is ook gerugte dat hy ’n hit man vir die Laugh­ing Boys was en glo betrokke was by ’n moord wat Vrydag gepleeg is. Die voorval het in Lansport Road gebeur nadat die Laughing Boys onder mekaar baklei het. Volgens kapt. FC van Wyk, ’n polisiewoordvoerder, is die motief vir die moord nog onbekend. ’n Moorddossier is aangelê en niemand is nog gearresteer nie.