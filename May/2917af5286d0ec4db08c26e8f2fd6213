ATLANTIS. – Eers is vuiste ingelê. Maar deesdae is dit rubber­ bullets, beweer ontevrede inwoners van Island Place te midde van bloed wat vloei tussen bendes. Inwoners wys ’n verwytende vinger na die polisie wat hulle glo so geskiet het op Vryheidsdag. Inwoners beweer die cops is bang vir die bendes en teiken dan onskuldige inwoners. Marlene Williams, ’n gemeenskapswerker, het vertel dat selfs ’n 13-jarige met rubberkoeëls geklits is. Williams het ’n projek in die gebied juis om kinders van die strate te hou en bied netbal aan. Sy vertel op dié betrokke dag het hulle ’n netbaltoernooi gehad. “Op dié dag was die atmos­feer vrolik. “Maar toe kom die cops daar aan. “Die cops het Connor Maarman (24) geskud en niks op hom gekry. Hulle het die arme man gewurg totdat bloed by sy mond uitgeloop het. “Ek het net gevra hoekom die jong man se mond bloei, toe spat die vloekwoorde.” Sy sê die gemeenskap was woedend en het tussenbeide getree. Maarman sê: “Hulle het my selle toe gevat en ek het hul gesprek gehoor hoe hulle beplan om die mense ’n les te leer.” Williams vervolg: “Die cops het met groot guns hier opgetrek en het rookbomme tussen inwoners gegooi, waarna hulle soos die apartheidspolisie opgetree en net begin losbrand het op inwoners. “Inwoners was woedend en het die cops met klippe begin gooi.” Richard Williams sê hy wou by die cops hoor hoekom hulle soos skurke optree, toe hy van agter gewurg word. Richard sê: “Ek het eers later in die selle my bewussyn herwin.” Marlene sê dis oor sulke dinge dat sy al haar vertroue in die cops verloor het. Drie inwoners het intussen­ in die hof verskyn op klagte van openbare geweld­ en daar is borgtog aan hulle toegestaan. Hulle verskyn op 22 Mei weer in die hof. Warren Carolus, die voorsitter van die Atlantis-gemeenskapspolisiëringsforum, sê inwoners is welkom om hul klagtes by hul kantoor in te dien. Mishka Ganief van die Con­cerned­ Citizens­ of Atlantis het inwoners van Island Place verseker dat hulle gaan optree om polisie wat soos skurke optree, aan die kaak te stel. Sy het gesê: “My organisasie gaan met die top structure van die nasionale polisie konsulteer en daarop aandring dat daar ingegryp moet word. “Iets drasties sal gedoen moet word om inwoners se vertroue terug te wen.”