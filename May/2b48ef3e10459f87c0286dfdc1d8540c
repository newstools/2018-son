ZAYN Malik, eks-lid van One Direction, wil weer liefdespraatjies met sy eks deel. Zayn en Gigi Hadid, sy vorige model-meisie, is onlangs gesien vry – net twee maande nadat hulle opgebreek het. ’n Ingeligte het aan E! News verklap die sanger is gereed om weer love songs in Gigi se oor te sing, maar sy huiwer nog eers. “Zayn wil regtig weer saam met Gigi wees en hy het dit duidelik aan haar gemaak. Hy kan dit nie hanteer om sonder haar te wees nie.” Die twee het kamma opgebreek oor hulle albei ’n vinnige pas handhaaf en ’n besige lewe lei. Dis glo hoekom Gigi huiwer om weer sy meisie te wees. Die informant pak uit: “Sy is nog baie lief vir hom, maar hulle albei is so besig met hul loopbaan en om die wêreld vol te reis. Dit maak dinge baie moeilik om in ’n verhouding te wees.” Gigi moet maar haar Zayn terugvat, want ek soek nie ’n man wat sy eks se gesig op sy bors getatoeëer het nie ...