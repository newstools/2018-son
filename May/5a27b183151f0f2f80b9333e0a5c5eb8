AL HET Suid-Afrika vanjaar positief begin, is dit te vroeg om te sê of die land op ’n nuwe groeitrajek is. Só het Lesetja Kganyago, president van die Reserwebank, dié week in Zürich op die algemene vergadering van SwissCham Southern Africa (SCSA) oor die SA ekonomie gesê. Die vooruitskatting vir ekonomiese groei is opwaarts aangepas en Kganyago het na Reuters se jongste voorspelling van 1,6% groei vir 2018 en 1,9% vir 2019 verwys. Die Reserwebank het die groeikoers in Maart na 1,7% aangepas. Hy sê dis te danke aan die sterk ver­betering in vertroue in die land. – Fin24