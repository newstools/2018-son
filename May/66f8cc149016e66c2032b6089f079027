KIM Kardashian weet net hoe om die wêreld moerig te maak. Ek lees op Eonline.com die vrou van die rapper Kanye West het dié week weer deurgeloop onder kritiek nadat sy lollipops ge-promote­ het wat eetlus onderdruk. Sy het die foto met ’n rooi suigstokkie in haar mond op Instagram gelaai en in die caption­ skryf sy die lolly is unreal en dat dit ’n produk van die maatskappy Flat Tummy is. Maar baie mense glo dis onaanvaarbaar om eetlusonderdrukkers te gebruik omdat baie mense en veral jong vroue sukkel met eetversteurings. ’n Dokter het selfs getwiet dat Kimmy K nou heeltemal die pot mis gesit het. Dr. Liam Hackett het laat hoor: “Eetversteurings is ’n probleem vir baie jong mense en om te sien hoe Kim Kardashian haar fans aanmoedig om ’n ongesonder verhouding met kos te ontwikkel, is skrikwekkend en dis kommerwekkend.” Sies vir jou, Kim!