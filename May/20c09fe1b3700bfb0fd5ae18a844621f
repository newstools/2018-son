’N ONGELUK wat vyf lewens geëis het, het veroorsaak dat die N1 naby Laingsburg gesluit is terwyl daar gespook is om mense te red wat in hul kar vasgekeer was. Volgens Kenny Africa, Wes-Kaapse verkeershoof, was ’n Datsun Go en ’n Hyundai i10 gister omstreeks 03:30 in ’n botsing reg van voor tussen Laingsburg en Prins­ Albert. Hy het aan News24 gesê daar is nie nader besonderhede beskikbaar nie, maar ’n diepte-ondersoek word gedoen. Paramedici Volgens Africa is die mense in die Datsun – twee mans, twee vroue en ’n kind – almal in die ongeluk dood, terwyl die mense in die Hyundai in hul voertuig vasgekeer was. Africa sê dit is moeilik om te bepaal wat die ongeluk veroorsaak het. Die polisie het die pad aan albei kante gesluit sodat paramedici hul werk kon doen. Volgens Africa word dié deel van die pad steeds die “Pad van die Dood” genoem. Hy het bygevoeg dat die grootse rede vir ongelukke mense is wat moeg is en dan beheer oor hul voertuig verloor. – News24