NOU wat de hel het die Yanks se National Basketball Association (NBA) met ’n rapper te doen? Wel, TMZ sê die NBA het Drake sommer ’n lekker waarskuwing gegee omdat hy vuilbek was langs die baan tydens ’n wedstryd. Drake het die ster-speler van die Cleveland Cavaliers, Kendrick Perkins, na be­wering ’n “f*ck*ng p*ssy” genoem. Dit was toe die Cavs teen die Toronto Raptors in Kanada­ gespeel het. ’n Journo beweer Drake het Perkins eintlik uitgedaag vir ’n fight. Volgens die kanaal ESPN se Adrian Wojnarowski het die NBA Drake blykbaar amptelik gewaarsku. Wojnarowski sê die chief van die NBA, Kiki VanDeWeghe, het tot met die president van die Raptors, Masai Ujiri, gepraat om sy punt te stel. (Ek kon dié name nie opmaak nie, al wou ek...)