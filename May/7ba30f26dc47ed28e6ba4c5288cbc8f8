MZANSI se eie sokkervrou sal ons die beste sokkernuus uit Rusland bring in die langverwagte Wêreld­beker-sokkertoernooi. Ek lees op The Juice Minnie Dlamini, oftewel Mrs Jones­, sal by die 21ste Fifa Wêreldbeker wees vir ál die aksie. Die Homeground-aanbieder, haar man, Quinton Jones­, en haar span het vroeër­ die week in Moskou opgedaag om hul spesiale kick-off te beplan. En wat presies behels die groot kick-off? Sy het in ’n Instagram-video uitgepak: “Soos julle weet, is die Wêreldbeker om die draai en ek kan nie wag om ál die games en ál die aksie te ervaar nie. “Ons het ’n mal plan aanmekaargesit.” Minnie en haar span glo die beste World Cup-ervaring was hier in Suid-Afrika in 2010 en hulle wil van die sokker-fans na Mzansi vlieg om die Wêreldbeker in ware Mzansi stylete ervaar! Daai ís ’n mal plan, ja. Maar dit voorspel hópe pret!