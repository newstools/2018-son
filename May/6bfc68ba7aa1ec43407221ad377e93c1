’N FISIOTERAPEUT van Wellington, dr. Petro van der Merwe, het Vrydag weer in die Wellingtonse hof verskyn op klagte van onder meer aanranding, verset teen arrestasie en verbreking van ’n hofbevel. Van der Merwe het verlede jaar Julie na bewering ’n baksteen deur die sitkamervenster van ’n sakeman gegooi, asook rooi verf op sy stoep. Die sakeman het die polisie ontbied en sy het weggejaag met die polisie wat haar agternasit. Sy het in die rigting van die Paarl gejaag, weer terug­gedraai na Wellington en in die Hugenote Sekondêre Skool se hek vasgejaag. Sy het uitgespring en te voet gevlug, maar is deur die polisie ingehardloop en gearresteer. Sy is op 15 Augustus op R1 000-borgtog vrygelaat. Terwyl sy op bail was, het sy na bewering ’n onderwyser van Hugenote ’n paar klappe gaan gee voor die klas. Sy is weer gearresteer en haar borgtog is ingetrek. Van der Merwe is Vrydag verwys vir sielkundige evaluasie en die saak is onbepaald uitgestel. Die polisie het Februarie vanjaar inligting van die publiek ontvang en ’n lasbrief verkry om die gym te deursoek­. Daar is beslag gelê op kokaïen en R7 000 kontant. Die saak is uitgestel vir verdere ondersoek. Die beskuldigde is tans uit op borgtog van R500.