ANTONIO Conte, Chelsea se bestuurder, weier om tou op te gooi wat hul Champions League-kwalifisering vir volgende seisoen betref. Die Blues verwelkom Liverpool Sondag 17:30 op Stamford Bridge vir ’n belangrike Premierliga-sokkerstryd. Die vyfde geplaaste Chelsea is vyf punte agter Tottenham Hotspur. Chelsea het goeie momentum opgebou en is onoorwonne in sy vorige vier wedstryde. Met drie wedstryde oor, is Conte ook bewus daarvan dat enige iets minder as ’n sege die einde van hul Champions League-drome kan beteken. “Ons moet geloof hê in ons vermoë om te kan kwalifiseer,” het Conte uitgewys. “Maar dis ook belangrik om seker te maak dat ons die job op die veld doen. “Dis ons tuisstryd en ek verwag dat ons skare ons ook sal aanspoor. “Liverpool kan enige span straf met sy dodelike aanval. Ons sal dus ons keer ook moet ken.” –AP