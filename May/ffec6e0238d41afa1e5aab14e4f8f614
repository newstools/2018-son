DIE vlamme het ’n Algoa-bus verswelg terwyl sowat 100 ontevrede inwoners van KwaZakhele gister in die Baai betoog het. Blykbaar is die inwoners ongelukkig oor behuisingskwessies en met hul raadslid. Daar word beweer dat die moeilikheid sowat twee weke gelede begin het toe ’n man in ’n shack-brand gesterf het. Die gemeenskap meen hy sou nie doodgegaan het as hy ordentlike behuising gehad het nie. Bestook Kapt. André Beetge, ’n polisiewoordvoerder, sê die betogings het gister omstreeks 05:00 begin met brandende tyres in Njoliweg. “Teen 06:30 het betogers ’n Algoa-bus met klippe bestook. Teen 08:00 was die hele bus in vlamme.” Hy sê die openbare orde- polisie (Pop) het probeer om die situasie te stabiliseer. “Die inwoners van Mandela Village het hul ongelukkigheid uitgespreek oor wyk 18 se raadslid en ’n behuisingsprojek,” het Beetge gesê.