GEORGE. – ’n Versoek van die staat dat dr. Ian Venter, ’n plaaslike tandarts, se korrektiewe­ toesig na ’n alternatiewe­ vonnis omgeskakel word, kon nie voortgaan nie. Dis oor Venter se laywer nie teenwoordig was nie. Venter is onlangs skuldig bevind op ’n klag van seksuele aanranding van ’n minderjarige seun. Die staat voer aan dat hy na bewering die voorwaardes vir sy korrektiewe toesig vir ’n ander voorval verbreek het. Venter dien reeds ’n vonnis van korrektiewe toesig uit vir ’n soortgelyke voorval wat in 2011 plaasgevind het. Hy is later skuldig bevind daaraan dat hy seks met ’n minder­jarige­ seun in Victoriabaai gehad het. Tydens Venter se verskyning verlede week het hy gespanne voorgekom. Brandon Smith, die staatsaanklaer, het die hof meegedeel dat John Gillespie aangedui dat hy Venter in die saak verteenwoordig. Terwyl hulle reeds in die hof was, het Gillespie vir hom ’n boodskap gestuur dat hy nie beskikbaar is nie. Die saak is tot 27 Junie uitgestel.