ROBERTSON. – ’n Weerlose man vertel hy het blou kolle en beserings nadat ’n tikkop hom die afgelope naweek bygekom het. Dennis Readien (68) sê: “Die man het AllPay-geld van ’n familielid gesteel. Ek het die jong daaroor gekonfronteer. “Hy wou nie die geld teruggee nie en toe het die vuishoue die een ná die ander geval.” Die vent het hom daarna uit die voete gemaak en is nêrens te vinde nie. Readien het ’n klag by die cop-shop gaan maak. “Ek verduur baie pyn en my een oog is steeds toe van die harde houe wat hy my toegedien het,” het Readien gesê.