RYAN Reynolds is “baie hartseer” daaroor dat sy vrou, Blake Lively, hom op Instagram unfollow het. Fans was ewe verward toe die aktrise alles op haar Instagram uitgevee en almal­ unfollow het, selfs haar manlief. Maar daar is wel één naam wat sy nog volg – Emily Nelson. Blake volg nou almal met die naam Emily Nelson op die Gram – 38 van hulle! – en in haar bio skryf sy: “What happened to Emily?” Us Weekly berig dis alles net ’n publisiteitsfoefie om haar nuwe fliek A Simple Favor te promote. In die fliek speel Blake die rol van Emily Nelson, ’n vrou wat eendag net geheimsinnig verdwyn. Dan hou haar bestie, ’n blogger (Anna Kendrick), haar lyf speurder en probeer die raaisel oplos. Ryan het sy movie Deadpool 2 op toer promote toe die interviewer hom oor Blake se Instagram-dinge uitvra. Hy grap toe: “Ek is baie hartseer dat sy my op Instagram unfollow het. “Om eerlik te wees, dit is ’n aaklige manier om uit te vind dat ek uit die huis geskop is.”