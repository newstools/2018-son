BOB Marley se kleindogter gaan die polisie van Kalifornië hof toe sleep oor beweerde rassisme. Donisha Prendergast (33) sê sy en ’n groep vriende was in April by ’n musiekfees in Kalifornië en hulle het ’n huis deur Airbnb in ’n oorwegend wit gebied gehuur. Sy en haar vriende het hul bagasie in hul kar gelaai en dis tóé dat ’n wit, 85-jarige antie die polisie bel en sê hier is diewe wat nou goed wegdra. En binne ’n paar minute was daar sewe polisievoertuie én ’n tjopper! Die cops het toe demand dat sy die eienaar van die huis bel om te bevestig dat sy hulle toestemming gegee het om die huis te huur. Donisha het ’n video op haar sosiale media gelaai waarin sy die huiseienaar bel en die situasie verduidelik. Die huiseienaar is toe heel ontsteld en sê dis pure malligheid. In ’n post op Instagram sê Donisha sy is seergemaak en geïrriteerd oor sy omring is deur polisie oor sy swart en in ’n wit buurt is. As ek sy was, het ek sommer daai nare antie ook hof toe gesleep.