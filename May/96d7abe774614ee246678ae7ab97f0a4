SUID-AFRIKA (SA) het Dinsdag weer ’n keer goud verower op die prestigeryke Royal Horticultural Society se Chelsea-blommeskou in Londen. Dis die 36ste keer in 43 jaar dat SA goud wen. Alle eer vir die Kirstenbosch Nasionale Botaniese Tuin se wententoonstelling kom Leon Kluge, meestertuinier, en sy span toe. Hul kultuurgerigte tentoonstelling bevat nie net ons unieke flora nie; daar is ook ’n uitbeelding van die Kaapse Vlakte. Die SA Nasionale Biodiversiteitsinstituut sê dis “great”, veral in die lig van die Internasionale Dag vir Biologiese Diversiteit, wat op 22 Mei gevier is. – sapeople.com