EEN keer in my lewe stem ek saam met die aandaghonger Kim Kardashian (37). Wat Tristan Thompson (27) aan haar sussie Khloé (33) gedoen het, is – in haar woorde – “f*ck*d up”. Die basketbalspeler kon nie sy lat in sy broek hou nie en het die hoogswanger Khloé verskeie kere verneuk, en dit net voor hul dogtertjie, True, se geboorte. Kim het in The Ellen DeGeneres Show gesê is ’n kind involved en sy gaan dus nie haar bek te veel daaroor rek nie. “Ek gaan dit cute en classy hou, want eendag gaan True dit sien en ek wil nie té sleg praat nie.” Rek jou bek, Kim. Ons wil álles hoor.