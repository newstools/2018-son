’N COP het gisteroggend eers sy vrou en toe homself in die Houtbaai- polisiestasie doodgeskiet. Die 41-jarige sersant was aan diens toe hy sy 36-jarige vrou ten aanskoue van sy kollegas doodgeskiet het. Die voorval het 10:25 gebeur. Volgens lt.kol. Andrè Traut, ’n polisiewoordvoerder, het die sersant se vrou hom by die polisiestasie gaan besoek. Traut verduidelik: “Die cop en sy vrou het gestry. Hy het sy dienspistool uitgehaal en sy vrou geskiet. Daarna het hy homself doodgeskiet.” Alan Winde, die Wes-Kaapse minister van gemeenskapsveiligheid, het gevra dat ’n volledige ondersoek na die voorval gedoen word. Die polisiestasie is tydelik gesluit en was net vir noodgevalle oop. Minder ernstige gevalle is na die Kampsbaai-polisiestasie verwys. ’n Moorddossier is aangelê en ’n geregtelike doodsondersoek geopen. Die bebloede ou het langs sy motor gelê. Die voorval het 15:15 in Erica-weg gebeur. Niemand is nog in verband met dié moord gearresteer nie. Die voorval het op die hoek van Mulberrystraat en Bonteheuwel-laan gebeur. Die gewonde man is hospitaal toe geneem. Niemand is tot dusver gearresteer nie.