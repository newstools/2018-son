SNOOP Dogg het nie vergeet om vir die heel belangrikste mens dankie te sê toe hy ’n ster op die Hollywood Walk of Fame gekry het nie. Die ster is aan hom toegeken net dae voor die 25ste anniversary van sy album Doggystyle. En daai belangrike persoon is niemand anders as die rapper self nie. Die rapper, wat al meer as 35 miljoen albums wêreldwyd verkoop het, kon homself nie genoeg bedank in sy speech nie. “Ek wil myself bedank oor ek in my geglo het en vir al die harde werk wat ek ingesit het. Ek wil myself bedank oor ek nooit dae afgevat het nie. Ek wil myself bedank oor ek nooit opgegee het nie. Ek wil myself bedank oor ek altyd ’n giver was en altyd meer gee as wat ek ontvang. Ek wil myself bedank oor ek meer reg as verkeerd gedoen het. Ek wil myself bedank oor ek altyd myself was.” Ek weet julle dink nou uncle Snoop was hoog toe hy die speech gelewer het, maar hy het ’n punt beet. Hy is die groot rede vir sy sukses. So, natuurlik moet hy homself bedank.