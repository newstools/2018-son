CARDI B het diep in haar “Money Bag” gedelf en haar grootste kinderdroom bewaarheid. Ek sien op E! Online die rapper het vir haar ma ’n huis in New York gekoop. Cardi B (26) het Maandag op Instagram die larney huis vir haar followers gewys. Sy spaar glo al ’n jaar daarvoor. In een van die clips waarin sy die blink kombuis op show sit, sê die nuwe mammie: “Laas jaar wou ek so graag vir my ma ’n huis gekoop het en ek kon ’n huis bekostig van net $600 000 (sowat R8,4 miljoen). “Weet jy, ons woon in New York en ’n huis wat soveel kos, lyk nie nog watwonders nie. “Ek het toe gewag en gewag en gewag totdat ek die droomhuis kon bekostig en toe koop ek dit.” Die mammie van Kulture het gesê wanneer haar vier maande oue dogter by haar ouma kuier, sal sy dan na die larney huis gaan.