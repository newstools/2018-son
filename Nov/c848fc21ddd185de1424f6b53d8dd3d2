DIE beleefde smile wat jou begroet wanneer jy met Kerwin Mungroo praat, wys sy innige waardering vir geleenthede soos die Mzansi Superliga. Die 24-jarige Mungroo, wat gebore is in Ladysmith in KwaZulu-Natal, is in sy noppies oor die kans om vir die Paarl Rocks krieket te speel. Die Rocks speel Sondag hul eerste wedstryd in die T20-reeks teen die Tshwane Spartans van Pretoria. “Om eerlik te wees, ek het nooit gedink ek sou vir een van die franchises gekies word nie. Lys “Nie dat ek my vermoëns onderskat nie. “Dit is bloot omdat daar ook baie meer talentvolle spelers op die lys was. “Maar ek kan almal ver­seker dat ek my beste sal gee vir die geleentheid wat ek kry,” sê hy. Mungroo voeg by hy gaan die toernooi gebruik om homself te bemark. “In sport gaan dit daaroor om jouself te bemark. Ek wil deel wees van die Rocks se sukses.” 