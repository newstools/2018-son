HAAI, Sonlanders! Vandag plaas ons die eerste aflewering van ’n kortverhaal uit die pen van KEITH MEYER. Hy noem dit “Passie Bevlek”. Lekker lees! DIS die jaar 1998. Vier jaar in die nuwe demokrasie. Vele Suid-Afrikaners het aangepas by die Nuwe Suid-Afrika, terwyl baie ander nog kleef aan die voorregte van die ou bedeling. Baie dinge het verander, terwyl baie dinge ook steeds dieselfde gebly het. Gaan vra maar net die plaas­werkers van die plaas Erfgenaam. Baas Jan “Vlek” Botha, soos hy onder die werkers bekend staan, slaan steeds die kitaar. Jan Vlek het die grootste wynplaas in die hele Klein Karoo. “Manne, ons moet Maandag­oggend vroeg die wingerde snoei. “Dis sulke tyd en ek wil nie siektes hê nie. Spuit die regte hoeveelhede gifstowwe. “Voorman, haal die hel uit die luisgatte – anders moet hulle vir hulle ander werk kry,” bulder Jan Vlek. Jan Vlek het ook die mooiste en grootste plaashuis in die hele omgewing. Sy vrou Carla, tien jaar ouer as hy, is die dorp se sosiale vlinder. Sy dra haar jare nie te bad nie, maar Carla is eintlik so styf as kan kom. Sy is vol fiemies, wat Jan soms nie aanstaan nie. Saam het die twee nog nie ’n gesin begin nie. Om die huis aan die kant te hou, het Carla vir Soes Gertse as servant aangestel. Soes werk al meer as ’n jaar vir die Bothas, wat bekend is vir groot geld wat hulle rondgooi in sosiale kringe. Paarties elke nou en dan in die plaas se herehuis is glad nie iets vreemds nie. “Jan, ons moet Vrydagaand die Lentebal in die dorp gaan bywoon. “Ek gaan vanmiddag boetiek toe en sorg dat jy ook ’n snyerspak in die hande kry. “Ons moet weer die centre of attraction wees,” spog Carla terwyl sy hulle blinkswart Mercedes-Benz se sleutel spelerig in die rondte swaai. Carla is op pad Mosselbaai toe om ’n rok te gaan kyk. Jan Vlek is nie juis ’n fancy ou nie en probeer sommer die tailor in die dorp, Oudtshoorn Tailor Services. Soes is die beste servant wat ’n mens kan kry. Die huis is netjies en sy het ’n bietjie geleerdheid. Soes dra die beste klere en try ook om soos ’n miesies vir die werkers op te tree. “Sy laaiks haar brêkerig hou. Sy is maar net oek ’n werker, net soos ons,” skinner die ander plaasvroue op die plaas Erfgenaam oor Soes. Smiddae wanneer miesies Carla in die dorpe se malls rondsnuffel, moet Jan Vlek maar alleen eet. En Soes maak die lekkerste kos. Dis net Soes en Jan die meeste van die tyd. Soes is ’n getroude vroutjie wat in die township Bergvliet woon. Haar sukkelende man, Apie, is ’n suikerlyer. Tog is Soes ook altyd ewe ghrênd uitgevat en dis duidelik dat die Bothas goed na haar kyk. “Weet jy, sometimes wonner ’n mens wie is die miesies en wie is die cleaning lady, want assit by outfits kom, dra daai Soes darem klere wattie by ’n cleaning lady pas nie,” skinder hulle in die dorp. Dis veral wanneer miesies Carla nie by die huis is nie, dat Jan Vlek veral oor die etensuur darem lank wegbly. Dan is dit net hy en huishulp Soes. Dít het die plaaswerkers se tonge laat klap. Maar uit vrees vir Jan Vlek het hulle dit nooit gewaag om iets hardop te laat hoor nie. “Hy betaal sy werkers net te goed en niemand wil sy werk verloor oor ’n skinderstorie nie. “As hy dan vir Soes die huishulp ook wil aandryf, is dit sy saak. “Miesies Carla is net te stywe nek en sal dit in elk geval nooit glo nie. “En Jan sal jou vrekskiet as jy so iets van hom moet skinder,” het ene Siena, die wingerdsnyer, gefluister. Die Vrydagoggend voordat die Lentebal sou begin, gaan Carla gou weer George toe. Jan en Soes is oudergewoonte weer alleen. Die werkers is op die verste punt van die plaas. “Soes, haal gou my skoene uit en laat dit shine. Die swartes met die skerp punte?” vra Jan. Soes doen soos haar baas verlang. En dis daar toe sy buk om die kas oop te maak dat Jan haar toe beetkry. Want haar pienk tights wat sy aan het, laat haar swart panty helder deurskyn. Dit was net die ding wat Jan se libido nodig gehad het. Dit stoom behoorlik soos baas en sy servant noekie op die miesies se kooi. “Ek het lankal geweet jy smaak my, Jan, want Carla is so min hier dat ek gewonder het of julle ’n sekslewe het. “En ál die klere wat jy Carla vir my laat koop het, was mos om vir jou sexy te lyk, nè?’ vra Soes. Jan is sommer rooi van kan lekkerkry. “Ja-ja, maar jy laat nie die werkers hiervan uitvind nie. “Ook nie jou man, Apie, nie. Anders skiet ek jou vrek en dan vir my. “Onthou, dit gaan ’n moerse skande wees as dit uitkom dat ek en jy jol. “Jy kan ’n koninklike lewe hê, solank dit ons twee se geheim bly,” gesels Jan. Soes promise plegtig: “For life sal ek nooit hierie secret van ons uitlap nie. Ek wil nie meer suffer nie.” Net twee weke later gaan Carla op ’n 14 dae lange bootreis na Namibië. “Carla, wie gaan dan nou na my omsien as jy nie hier is nie?” vra Jan. “Ag, my man, vra vir Carla of sy nie net deur die week wil inslaap nie. “Sy kan mos naweke huis toe gaan na haar man toe,” sê Carla terwyl sy inpak. Soes bespreek dit met haar man, Apie, wat dadelik instem omdat Soes dan immers double-pay gaan kry. Met Carla se vertrek raak die servant toe die miesies. Jan en Soes leef die twee weke soos man en vrou. Hulle deel selfs die hoofslaap­kamer se bed. Die luukse badkamer is die tweetjies se main opklim-stasie. Toe Carla van die bootreis af terugkom, vermoed sy steeds niks nie. Soes is in haar oë steeds die servant wat goed na die huishouding omsien. Twee maande later begin die werkers egter weer met ’n ander storie ... “Lyk dit vir jou ook of Soes se magie begin wys?” vra iemand eendag. En hierdie skinderstorie versprei toe vinniger as ’n Karoo-veldbrand... Wat dink jy van hierdie storie? Enige voorstelle? SMS na 32369