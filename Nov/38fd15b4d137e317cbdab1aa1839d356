’N UBER DRIVER is beroof­ en in die kop geskiet toe hy vermoedelik ’n klant in Hanover Park moes oplaai. Volgens sers. Noloyiso Rwexana, ’n polisiewoordvoerder, het die skietvoorval Vrydag om 20:30 in Hanlynweg, Hanover Park, plaasgevind. Die Somaliër Mohammad Bhai moes vermoedelik iemand in Hanover Park oplaai toe hy vermoor is. Dit is nog nie duidelik of die aanvallers juis die “klant” was nie. “Toe die polisie op die toneel kom, het die man dood voor sy kar gelê. Hy het ’n skietwond in die kop gehad.” Rwexana het gesê die polisie ondersoek nog die omstandighede rondom die voorval. Niemand is nog in verband hiermee aangekeer nie. Inwoners van Hanover Park wat Uber gereeld gebruik, is baie kwaad oor die voorval. Hulle voel dit gaan Uber drivers net onwilliger maak om in die gebied te kom. Volgens Rwexana is die man ’n paar keer raak geskiet. “Die voorval het om 22:15 plaasgevind. Niemand is nog in hegtenis geneem nie.” Rwexan het nie die motief vir die moord bevestig nie, maar volgens inwoners was Toupha ’n Dixie Boy.