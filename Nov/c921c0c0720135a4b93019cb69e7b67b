DIE Mountweg-polisie in die Baai het drie vermeende rowers vasgetrek. Kol. Priscilla Naidu, polisiewoordvoerder, sê twee mans het Vrydag 08:50 kastig by ’n sakeperseel in Bridgestraat werk gesoek. Die klaer (28) is toe met ’n gun en mes van kontant en selfone beroof. ’n Derde verdagte het vermoedelik buite kywie gehou. Die klaer het ’n panic button gedruk en Atlas-sekuriteit het eerste gereageer. Die polisie en securities het die area afgesper en twee verdagtes in Produce-straat aangekeer. Die derde ou is in Cuylerstraat gevang. Die gun (’n 9 mm Norinco) en mes, asook die fone en kontant, is gevind. Die verdagtes (28, 36 en 52) verskyn môre in die Baaise landdroshof.