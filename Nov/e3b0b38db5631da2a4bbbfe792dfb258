DIE selferkende engel van genade wat mense help om te sterf, word nou deur nog ’n klag van moord in die gesig gestaar. Prof. Sean Davison (57), oorspronklik van Nieu-Seeland, het Vrydag in die Kaapse landdroshof verskyn. Hy is in September vanjaar op borgtog vrygelaat, maar toe reeds gewaarsku dat nog ’n klag bygevoeg kan word. Hy het toe op ’n klag van moord van Anrich Burger (43) verskyn. Vrydag is die moordsaak van Justin Varian bygevoeg. Burger, ’n kwadrupleeg, is in 2013 dood. Hy en Davison was vriende. Davison het hom gehelp met sy selfdood. Wêreldwyd Burger het ’n dodelike dosis kalmeermiddel gedrink. Dit is nie seker wat Davison se rol in sy dood was nie, maar hy het male sonder tal sy betrokkenheid by dié “genadedood” in die media erken. Luidens die hersiende klagstaat is Varian op 25 Julie 2015 by Bordeaux Court, Fresnay­e, dood. Varian is met helium vergas. Davison het in 2006 wêreldwyd headlines gemaak toe hy sy ma (80) in Nieu-Seeland met genadedood gehelp het. Hy het skuld erken dat hy haar ’n oordosis morfienpille ingejaag het. Hiervoor is hy vir vyf maande onder huis­arres geplaas. Sy organisasie, Dignity SA, is hieruit gebore. Dié organisasie fight om genadedood in Suid-Afrika legal te maak vir mense wat ly. Davison is die hoof van die Universiteit van Wes-Kaapland (UWK) se afdeling vir biotegnologie. Hy is ook die hoof van die UWK se laboratorium wat DNS-ontleding doen. Sy borgtog is verder verleng. Die saak is weer op 29 Januarie 2019 in die Kaapse landdroshof.