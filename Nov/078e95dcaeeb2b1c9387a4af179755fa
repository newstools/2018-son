AJAX Cape Town kry in die nabye toekoms ’n Dutch delight om die leisels by Muhsin Ertugral oor te neem. Son verneem betroubaar dat Ajax se moederklub, Ajax Amsterdam, een van sy eie perde gaan opsaal om Ertugral op te volg. Dit kom nadat die 59-jarige Ertugral weer die hasepad gekies het – dié keer ná sy vierde stint. Son is ingelig Amsterdam se hiërargie, wat sy uitvoerende hoof, Edwin van der Sar, en die direkteur Marc Overmars insluit, sal binne die volgende twee weke in die Kaap wees. Daar word verwag dat Overmars-hulle dan die nuwe afrigter sal bekend stel. Ajax se assistent-breier, Calvin Marlin, en Dylan Deane­ neem tans beheer van die NFD-span oor totdat die klub se direkteur, Mich d’Avray, uit Australië terugkeer­. Intussen sê Ajax se belowende jong talent Grant Magerman daar is geen rede vir paniek nie. Die Urban Warriors pak Royal Eagles Saterdag­ in die Athlone-stadion en sal beslis voordeel uit hulle tuisveld wil trek. “Eagles is ’n goeie attack­ing team en ons sal moet solid wees agter,” het Magerman gesê. “Ons moet fokus en ons eie luck maak.”