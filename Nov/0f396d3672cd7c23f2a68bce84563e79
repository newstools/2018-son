GISTER is die voorvonnis­verrigtinge van die veroordeelde moordenaar Riyaad Salegie (27) van Malabar tot 25 Februarie uitgestel. Die verdediging wag nog vir ’n sielkundige verslag. Adv. Ismet Cerfontein, die staatsaanklaer, het gister aangedui die staat het reeds die proefbeampte se verslag. Huisbraak Adv. Charl van Rooy van die Regshulpraad het aangedui hy het die sielkundige verslag reeds op 28 Junie vanjaar aangevra. Salegie is in dieselfde maand skuldig bevind aan die moord op Bhaven Moodley. Dié is op 17 Januarie 2016 in sy huis, ook in Malabar, doodgemaak. Die 37-jarige Moodley was ’n sakeman. Salegie is ook skuldig bevind op ’n klag van huisbraak met die doel om te roof, twee klagte van roof en een van aanranding met die doel om ernstig te beseer. Luidens berigte wou hy en sy accomplice Moodley beroof omdat hulle werkloos was en geld nodig gehad het vir dwelms. ’n Klag van verkragting is vroeër in die verhoor terug­getrek. Salegie bly in aanhouding.