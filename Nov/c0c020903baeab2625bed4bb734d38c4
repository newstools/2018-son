’N BRITSE pretpark, die York Maze­, sê hy het die wêreld se grootste pampoenboot gekerf. Die vet pampoen van 619 kg is Maandag gevat na die Ouserivier. Daar het Tom Pear­cy, eienaar van die pretpark, tussen Ouse- en Skeldergatebrug geroei. Beamptes sê hulle het ontdek Guinness World Records het tans nie ’n inskrywing vir die grootste pampoenboot nie. York Maze het nou aansoek gedoen om erkenning vir dié nuwe rekord. – UPI