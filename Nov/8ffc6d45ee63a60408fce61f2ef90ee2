Jessie van Athlone skryf: Sassa is veronderstel om daar te wees vir die armes, maar soms wonder ek of dit regtig so is. En is die regte mense wel in die regte poste daar? Ek glo nie, want êrens doen iemand nie sy of haar werk reg nie. ’n Vriendin van my se geld vir Junie en Julie is in iemand anders se rekening inbetaal en sedertdien sukkel sy vergeefs om haar geld terug te kry. Nou moet sy heen en weer tussen haar huis en Sassa ry, en elke keer kos dit haar taxi fare, dít terwyl dit Sassa se fout is. Hoekom moet sy soveel straf verduur vir ’n fout wat húlle gemaak het? Dis nie regverdig nie. Ná baie “eierdanse” erken hulle nou uiteindelik dit was hulle fout, maar steeds wag sy vir haar geld. Ek voel hulle moet haar nie net die twee maande se geld gee nie, maar ook ál haar taxi fare. En daar is bewyse dat dit nie die eerste keer is dat Sassa so ’n fout maak nie. So, as hulle nie baie gou hulle fout regmaak nie, gaan ek public protector toe met hulle.