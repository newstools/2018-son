LOS ANGELES. – ’n Gewapende man het gister in ’n country-musiek bar ingebars en minstens 13 mense doodgeskiet. Sers. Eric Buchow van die Ventura County Sheriff’s Office het gesê talle mense is doodgeskiet. Volgens hom is die skieter ook dood, maar hy het nie gesê hoe hy gesterf het nie. Kapt. Garo Kuredjian van die Ventura County Sheriff Office het gesê honderde mense was in die Borderline Bar & Grill in Thousand Oaks toe die skote 23:20 begin klap het. Mense het aan TV-stasies vertel ’n lang man met swart klere aan het ingekom en die persoon wat by die deur gewerk het, eerste geskiet. Daarna het hy net na willekeur geskiet. – AFP.