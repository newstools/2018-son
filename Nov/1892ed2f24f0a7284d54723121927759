VANJAAR se Formule Een-seisoen draai vandag sy rug op ’n jaar waarin Mercedes-Benz in albei afdelings – renjaers en vervaardigers – stof in die oë van sy teenstanders gery het. Die seisoen is van meet af tussen twee spanne – Mercedes aan die een kant en Ferrari aan die ander kant – beslis. Soms het verskeie faktore, hetsy meganiese probleme en/of ongelukkige, die deur vir die Red Bull-span geopen om vier oorwinnings danksy Daniel Ricciardo en Max Verstappen te beklink. Hulle is die enigste span wat vanjaar die boonste trappie van die podium met Mercedes en Ferrari kon deel. Vandag kom die seisoen in Abu Dhabi tot ’n opwindende einde met die Bahreinse Grand Prix. Baie spanne sal geïntimideer voel op die Yas Marina-renbaan, aangesien dit reg langs die ongelooflike Ferrari World-pretpark is. Die baan het ook ’n geskiedenis van alombekende radiogesprekke tussen renjaers en tegniese per­soneel. Wie kan dan nou Kimi Räikkönen se woorde: “Los my net alleen! Ek weet wat ek doen,” in 2012 vergeet. Dit was toe hy ’n lid van die Lotus-span was en vir Fernando Alonso (Ferrari) in toom moes hou. Ewenaar Dan sal die baan ook onthou word vir Sebastian Vettel toe hy in 2010 sy eerste titel vir Red Bull gewen het, sowel as die titaniese beslissende wedren tussen Lewis Hamilton en Nico Rosberg vir die 2016-titel. Hamilton en Vettel het albei reeds drie keer hier op die wennerspodium gestaan. As Mercedes vandag sou wen, sal hy sy rekord van 11 oorwinnings in ’n seisoen van 2014 ewenaar. – Wheels24