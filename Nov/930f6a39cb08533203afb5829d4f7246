’N TRANSGENDER inmate wil panties en make-up in die tronk dra en haar hare enige way kam. Jade September, van Delft, wil ook saam met ander vroulike inmates aangehou word. September se aansoek hieroor is gister in die Kaapse hooggeregshof aan­gehoor. Haar lawyer, adv. Nicole Lewis van Regslui vir Menseregte, het Jade­ se saak gestel. September, voorheen bekend as Jerome Benjamin, is in Mei 2013 tronk toe gestuur vir die moord op Graham Flax (65). Sy het skuldig gepleit en is tot 15 jaar tronkstraf gevonnis. September (34) word tans in die Malmesbury-tronk aangehou. Lewis sê September is nie ’n gay man nie, maar ’n vrou in die lyf van ’n man. “Sy is as ’n man gebore, maar identifiseer van kleins af as ’n vrou.” Weens ’n tekort aan geld en die feit dat sy agter tralies is, het September nog nie vir ’n geslagveranderingsoperasie gegaan of met behandeling begin nie. Lewis sê September se regte as trans vrou word in die tronk geskend omdat sy saam met mans aangehou word en beamptes haar verbied het om vroueonder­klere en makeup te dra. Toe sy in die Helderstroom- gevangenis was, is sy aangesê om die makeup net in haar kamer te dra. “Maar sy het admin gedoen en ook ’n kursus in rekenaarstudie gevolg. Dit beteken sy was baie meer buite haar kamer.” Toe September voortgaan om haar hare in ’n styl op te steek en haar makeup aan te sit, is sy gestraf en in afsondering geplaas. Later is sy aangesê om ’n motiveringsbrief te skryf oor hoekom sy toegelaat moet word om as ’n vrou in die tronk te leef. Die beamptes het gesê sy moes haar hare afsny as haar brief nie goed genoeg was nie. Hulle het toe bevind haar brief was nie goed nie en haar hare afgesny. Minister “Sy was toe erg depressief en het vernederd gevoel. Hierna het sy probeer om haar eie lewe te neem.” September se aansoek is gerig aan verskeie tronke, waaronder Brandvlei, Malmesbury en Helderstroom, asook teenoor die minister van justisie en korrektiewe dienste (DKD). Die tronke en die departement se lawyers stel vandag hulle saak. Lede van Sisterhood, van die nieregeringsorganisasie Sex Workers Education and Advocacy Taskforce (Sweat), het die saak bygewoon. Gulam Petersen Sweat sê dis tyd dat mense moet weet van transgenders. “Wat gee die DKD die reg om Jade haar vroulikheid te ontneem? Ons vote ook, maar ons regte word nie raakgesien nie. Ons lewe in moeilike tye, met ’n vrou se gesig, maar die ID van ’n man.”