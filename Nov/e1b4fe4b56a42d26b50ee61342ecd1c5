DEMI Lovato het eindelik haar stilte in die sosiale media verbreek. Ek sien op E!News die ster wat drie maande gelede gehospitaliseer is ná ’n drug overdose het Dinsdag ’n foto aanlyn gepost wat wys hoe sy stem. Die 26-jarige Demi het onlangs eers uit rehabilitasie gekom. Sy het trots aangekondig sy het haar reg om te stem uitgeoefen. En sy het haar fans in die post aangemoedig om ook hulle kruisie by die stembus te gaan trek. Die “Sober”-sangeres skryf op Instagram: “Ek is so dankbaar dat ek by die huis kan wees om te stem. “Een vote kan ’n verskil maak. So, maak seker jou stem word gehoor. Gaan uit en gaan stem.” Dit is ook die eerste ordentlike foto van Demi ná haar opspraakwekkende overdose en ek moet sê, dit lyk asof die sangeres goed herstel het.