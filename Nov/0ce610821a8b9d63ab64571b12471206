DIE hype in die opmars na môre se begin van die Mzansi Superliga neem van vandag af ’n ernstige kleur aan. Dawid Malan, die Cape Town Blitz se oorsese speler, is excited om met jong spelers in die Moederstad kragte saam te snoer. Die Blitz kom teen die Tshwane Spartans in die eerste wedstryd in die reeks op Nuweland te staan. “Jason Smith lyk na ’n speler met ’n sterk karakter, terwyl Sibz Makhanya ’n bal kan moker. Die draaier George Linde­ lyk ook na ’n baie goeie bouler. Verloor “Anrich Nortje het my met sy spoed beïndruk, maar ek dink die sleutel tot sukses in die toernooi is om die jonger spelers aan te moedig om genadeloos te wees,” het hy gesê. Ashwell Prince, Blitz-breier, het gesê hy het nie veel in sy span se twee nederlae gelees nie. Sy span het vroeër die week albei sy opwarmingswedstryde teen die Paarl Rocks verloor. Die uitslag van dié wedstryde tel nie baie nie. “Dit was meer ’n kans vir die spelers om aan te pas. Die belangrike aspek is vir die span om teen môre op volle vaart te wees.”