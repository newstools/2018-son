AC MILAN se lang krukkelys noop dié Serie A-span nou om versterkings in te bring wanneer die Januarie transfer window oop is. Die Rossoneri, soos Milan bekend staan, het reeds met sy veldtog begin om die dienste van minstens twee of drie nuwelinge te bekom. Een van dié spelers in sy visier is Chelsea se ervare Cesc Fábregas. Die Spanjaard sukkel tans om die Blues se beginspan te haal. Boonop verstryk Fábregas se kontrak binnekort en die kanse is skraal dat dit hernieu gaan word. Milan moet nou ’n ooreenkoms met die Londense klub bereik omdat Fábregas op ’n groot salarispakket is. Die kanse bestaan dat Fá­bregas ’n pay cut moet vat om die deal te laat gebeur. – BBC