DIE cops dink Tekashi 6ix9ine is ’n gevaarlike gangster. Die rapper is aangekla van bendeverwante af­persing en die onwettige besit van ’n vuur­wapen. Twee dae voordat hy aangekla is, het die cops hom besoek en hom ingelig hy gaan uitgehaal word. Luidens TMZ het die cops hom kom vertel dat baie van sy associates gedreig het dat hulle hom gaan “super-violate”. Dis nadat dié associates pas afgedank is en hy hulle op radio gediss het. Die cops het die 22-jarige na die hoofkwartier van Amerikaanse binnelandse veiligheid in New York gevat en aangebied om hom by ’n hotel in te boek, maar Tekashi 6ix9ine het nee dankie gesê. Die rapper is toe terug huis toe, waar die owerhede hom 24 uur dopgehou het. Tekashi is toe Maandag gearresteer op aanklagte wat hom sommer baie jare in die tjoekie kan besorg. Rooftog Luidens die klagstaat is hy ’n lid van die Nine Trey Gangsta Bloods, ’n bende wat dwelms smokkel en gewelds­misdade pleeg. En luidens die hofdokumente is Tekashi nie net ’n mak lid nie. Hy was na bewering in April betrokke by ’n ge­wapende rooftog teen rivals van die Nine Trey Gangsta Bloods. Dit was in Manhattan en hy het die voorval glo vanuit ’n kar op video vasgelê.