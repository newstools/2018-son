SWELLENDAM. – ’n Jong ma van Buffeljagsrivier is met ’n serp verwurg en soos trash op die bank van ’n vlak rivier gedump. Fransionette Jantjies (23) se eie neef staan tereg vir haar moord. Jantjies se ma, Georgina Jantjies (52), sê sy het haar kind Donderdagaand laas lewend­ gesien. “Sy het nog vir Geo-Nique (haar vyfjarige kind) in my arms kom sit. Daarna het ek haar nie weer lewend gesien nie.” Jantjies se gedeeltelik ontbinde lyk is Sondagmiddag langs die rivier naby haar ouerhuis gevind. Georgina sê sy was nie baie geworry toe haar jongste dogter nie huis toe kom nie. “Ek het aangeneem sy is seker by haar suster in die dorp. Ek het nog vir haar pa gesê hy moet gaan kyk of sy by die suster is.” Sy sê nie eens in haar ergste nagmerries kon sy dink haar kind het so iets oorgekom nie. Die ma sê: “In die eerste plek ken ons gemeenskap nie dié klas violence nie. Ek sou nooit kon dink dat my saggeaarde kind skuins oorkant die pad, skaars meters van haar huis af, deur ’n familielid vermoor kon word nie.” Sergio Jonkers (21) het vir Jantjies se dood in die hof verskyn. Hy is Sondag in hegtenis geneem. “Twee van sy vriende wat ek nie eens ken nie, het by my huis aangekom. “Hulle wou weet waar Fransionette is. Ek het van my kop af begin raak en demand dat hulle my sê wat hulle weet.” Een van die klonge was glo saam met Sergio toe hy Fransionette gaan dump het. Georgina sê die outjie het vertel Sergio het ’n drom gaan leen en gemaak asof dit bierbottels is wat hy by die bottelstoor in die dorp wou ingee. Opgetel Die klong, ene Lalie, het glo gesê hy was by toe Fran­sionette se lyk gedump is. Die cops het haar oorskot langs die rivier gaan haal nadat Georgina hulle van die moord ingelig het. Lalie en Sergio is toe opgetel. “Ons was daar toe die polisie hom gaan optel het. “Hy het nog ewe proud gesê hy het dit mos gedoen,” vertel sy. Kapt. Malcolm Pojie, polisiewoordvoerder, sê twee mans verskyn môre in die plaaslike hof. Intussen moes die ma Worcester toe gaan om haar kind se lyk te gaan uitken. Sy is meegedeel dat haar kind met ’n serp doodgewurg is. Sy is nie verkrag nie. Intussen kan die kleine Geo-Nique nog nie verstaan haar mammie is dood nie. Pojie sê Sergio het self die plek gaan uitwys waar hy Jantjies glo gedump en die lyk versteek het. Jantjies se lyk was met swart sakke toegemaak en onder takke langs die Buffeljagsrivier weggesteek. “ ’n Voorlopige ondersoek dui daarop dat hy en die slagoffer saam drugs gebruik het in sy shack. “Hy het skielik violent geword en haar gewurg,” sê Pojie. “Toe hy besef wat hy gedoen het, was dit te laat.”