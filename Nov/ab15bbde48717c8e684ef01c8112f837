JA-NEE, moenie ’n celeb kwaad maak nie. ’n Hele lot van die Hollywood crowd het nou weer vir die Orange One ’n nuwe hol geskeur. Dit kom nou nadat pres. Donald Trump getwiet het daar is geen rede vir die verwoestende en dodelike veldbrande in Kalifornië is nie, dis alles net vrot bestuur van die veld. En vergeet maar van ’n woordjie van medelye met die gesinne wat alles verloor het, insluitend geliefdes. Terwyl die veldbrande Saterdagoggend ’n klomp celebs se huise verwoes het en baie mense inderhaas vir hulle lewe moes vlug, het Trump loop geld praat. Hy het gesê miljoene dollar word jaarliks gegee. Die lewens wat in die brande verlore gegaan het, kan dus net toegeskryf word aan swak bestuur van die plantasies. En toe ontplof die social media behoorlik. Veral Katy Perry, Zach Braff, en Ava DuVernay het heavy gal geblaas. Katy, ’n American Idol judge, het Trump se stront as “harteloos” beskryf, want “hier is nie politiek betrokke nie, dit gaan oor Amerikaanse families wat alles verloor het”. DuVernay het sommer gesê Trump is van sy sinne beroof. ’n Ander celeb het hom ’n “stuk stront” genoem. Ellen DeGeneres het die prez ’n sosiopaat genoem vir sy onsensitiewe kommentaar. Die komediant Sarah Silverman het hom ’n “shitty, shitty persoon” genoem. En die lys gaan aan.