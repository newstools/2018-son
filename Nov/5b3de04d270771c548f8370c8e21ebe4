GORDONSBAAI. – Die 31-jarige Richard Horn het gister weer vlugtig in die Strand-landdroshof verskyn vir die moord op sy ma. Cornelia “Betsie” Horn (62), ’n bekende in die versekeringsbesigheid, is op Saterdag 31 Augustus in haar woonstel in ’n veiligheidskompleks in Gordonsbaai vermoor. Die voorval het skokgolwe deur die gemeenskap van die Helderberg gestuur. Son verneem die verhouding tussen ma en seun was maar stormagtig en dwelms was die groot oorsaak. Mense wat met Son gepraat het, sê Betsie kon nog geleef het as die cops net hulle werk gedoen het. Die slagoffer het glo voor haar dood by die polisie gaan kla dat haar seun haar gaan seermaak. Die saak teen die beskuldigde is tot 28 Januarie 2019 uitgestel.