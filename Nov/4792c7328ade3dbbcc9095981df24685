BLAC Chyna dink haar kids se celeb derras is twee cheap-gatte. Tyga is die derra van Blac se oudste bloedjie, King Cairo (6), en Rob Kardashian is Dream (2) se pa. Ek sien op E! die voormalige stripper het weer skimpe gegooi na haar twee ekse, Tyga en Rob Kardashian. Sy post op Instagram: “So, my kinders is nie veronderstel om die leefstyl te hê wat hulle pa’s lei nie?” En in dieselfde asem sê sy sy is ’n enkelma wat hard vir haar kinders werk. “As single ma voorsien ek vir my kinders en ek gee vir hulle die luxury lifestyle wat hulle verdien.” Blac het mos nou die dag gesê sy soek meer papgeld by Rob, maar Rob se ma, Kris Jenner, het toe gou seker gemaak die eks-stripper val nie met haar gat in die botter nie. Ek hoor op The Wendy Williams Show die momager het ’n aandeel in haar enigste seun se sokkie-maatskappy gekoop. Dié company behoort dus nou nie meer aan hom nie, so Blac kan natuurlik nie van daai geld claim nie.