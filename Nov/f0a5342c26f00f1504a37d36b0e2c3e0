PARIS Hilton se eks-verloofde wil die verloofring terughê. Page Six berig egter dit was nie eens sy ring in die eerste plek nie. Die ring is ’n hele $2 miljoen (sowat R27.53 miljoen) werd. Dit lyk ook nie of Chris Zylka sy hande op die ring van 20 karaat sal kan sit nie. ’n Ingeligte sê Paris gaan die ring hou. Sy het dit by ’n juweliersvriend, Michael Greene, gekry. Chris, ’n ster van The Leftovers, het Paris in Januarie in Aspen, Colorado, gevra om verloof te raak, maar die twee het die week gesplit. Toe hulle verloof geraak het, is klaar gewonder oor die duur ring. Die twee was omtrent twee jaar saam. Chris is nie tans een van die rykste akteurs ter wêreld nie.