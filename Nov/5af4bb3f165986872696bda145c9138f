ENIGE iemand wat wil deel wees van die Pride March in die Baai, kan Saterdag all out gaan met hulle outfits en in die strate paradeer. Dié jaarlikse event is groot op die kalender en mense van regoor die stad gaan deelneem. Die kleurryke deelnemers is veral mense wat lede is van die LGBTIQ+-gemeenskap. Zac Muller, skakelbeampte van die Nelson Mandela Bay Pride-komitee, sê die march vind op 24 November by die Donkin Reserve plaas en dit begin 12:00. As gevolg van die drastiese vermeerdering van bywoners, het die komitee besluit om die after-paartie by Zazu Entertainment in Kaapweg 317 in Newton Park aan te bied. Vir meer inligting kan belangstellendes Kelley Felix, die komitee se voorsitter, by nmbpride2018@gmail.com kontak. Muller kan ook in hierdie verband geskakel word by 076 250 2958. Gaan loer gerus ook op die Pride March se webtuiste by nmbpride.co.za.