’N COP het gister getuig oor die lang bloedspoor wat hom begroet het toe hy op 29 Julie 2016 by ’n juweleplek in Green­acers kom. Die spoor wat aan hom uitgewys is, het van binne Fischers’ Jewellers gestrek tot in Woolworths. AO Errol Whittal het gister getuig in die verhoor van Li­ndokuhle January (21), O­l­wethu Dlanga (21), Awonke Yako (20) en Lonwabo Maweni (42). Hulle staan tereg op klagte van onder meer moord, poging tot moord en roof met verswarende omstandighede. Dit hou verband met ’n voorval op 29 Julie 2016 by die Green­acres-winkelkompleks. Whittal het getuig hy het dié dag 10:50 by Fischers’ Jewellers aangekom. Hy het nie by die winkel ingegaan nie, maar kon van buite af ’n klomp stukkende glas sien. Die lang bloedspoor is ook vir hom gewys. Whittal het getuig toe hy en ’n forensiese kenner uiteindelik toegang tot die juwelewinkel kry, het hy bloed aan die binnekant van die toonkas gesien. Volgens hom het hy die kenner gevra om sam­ples van dié bloed te neem en van dié buite die winkel. Die polisieman het getuig die expert het ook touch DNS-monsters ver­samel nadat hy vinger­afdrukke gelig het. Whittal het gesê hy is hierna reguit na ’n rooi Volkswagen Golf wat naby die ingang van Woolworths geparkeer was. Volgens hom was daar ook ’n poging om dié voertuig te hijack. Hy het gesê ’n venster aan die pas­sasierskant was uitgeslaan. Hy het goue hangertjies op die voorste sitplek gesien, het Whittal getuig. Hy het gesê ene mnr. Moser, “die baas van Fischers’’, het dié jewellery herken as items wat aan die winkel behoort. Volgens Whittal het Moser ook die toonkas op die voorste sitplek uitgeken as een uit die winkel. Van die jewellery het selfs nog hulle price tag aan­gehad. “Ons het net deur die voertuig se vensters gekyk en geen deure oopgemaak nie,” het Whittal getuig. Volgens hom het ene mnr. George, die eienaar van die voertuig, hom vertel wat gebeur het en ’n affidavit daaroor afgelê. Whittal het gesê sowat 200 m verder het paramedics by ’n man gestaan wat minute tevore doodgeskiet is. Volgens hom het hy al die man se besonderhede by die paramedics gekry. Die verhoor dien voor regter Glen Goosen. Adv. Zelda Swanepoel kla aan.