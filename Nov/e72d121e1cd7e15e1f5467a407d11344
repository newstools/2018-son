“WEGHOL-VERBRUIK” het die natuurlewe wêreldwyd afgemaai, massa-uitwissing laat begin en die Aarde se vermoë uitgeput om die mens se honger vir meer te akkommodeer. Só maan die internasionale bewaringsgroep die WWF. Luidens sy Living Planet-verslag het die mens se aptyt en aktiwiteite van 1970 tot 2014 sowat 60% van alle diere met ’n ruggraat (visse, voëls, amfibieë, reptiele en soogdiere) uitgewis. Dis gebaseer op 4 000 spesies versprei oor 16 700 bevolkings reg oor die wêreld. Marco Lambertini, ’n inter­nasionale hoof van die WWF, sê: “Die situasie lyk rêrig sleg en dit word net erger. Die enigste goeie nuus is dat ons presies weet wat aan die gebeur is.” – AFP