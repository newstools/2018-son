Die cops in Dubai het ’n bevlieging gekry om misdaad op ’n perd van ’n ander kleur te bestry. Die Kaliforniese maatskappy Hoversurf het klaar die eerste Dubaise beamptes begin oplei om sy 2019-model S3 Hoverbike te ry. Brig. Khalid Nasser Al Razooqi, direkteur-generaal van die Dubai-polisie se kunsmatige intelligensie-afdeling, sê dié tuie sal gebruik word as reaksie-eenhede op moeilk bereikbare plekke. – CNN