AL VYF kinders wat Maandagaand in die Tygerberg-hospitaal opgeneem is weens pille wat hulle gedrink het, is ontslaan. Groot paniek is gesaai toe dit aan die lig gekom het vyf kinders het pille gedrink wat vir skisofrenie gebruik word. Daar is met die kinders – tussen die ouderdom van 6 en 14 – hospitaal toe gerush. Hulle het glo die pille by ’n man gevat wat aan skisofrenie ly. ’n Woordvoerder van die Tygerberg-hospitaal, Laticia Pienaar, het gister bevestig al die kinders is by die huis en buite gevaar.