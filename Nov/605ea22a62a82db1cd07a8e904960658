DIE derde vingerafdruk op die magasyn van ’n pistool wat nie geïdentifiseer kan word nie, kan aan enigeen behoort. So het Zolile Ngqeza, die law­yer van die vermeende moordenaar Lindokuhle January­ (21), gister vir AO Kelvin Swartbooi gelei om te getuig. January staan saam met Olwethu Dlanga (21), Awonke Yako (20) en Lonwabo Maweni (42) tereg op aanklagte van moord en roof met verswarende omstandighede ná ’n voorval in 2016 by die Greenacres-winkelkompleks in die Baai. Fischer’s Jewellery is in die voorval beroof en Ronald Goduka is vermoor. Swartbooi het Woensdag getuig hy het beslag gelê op ’n pistool in ’n taxi by die Schauderville taxirank kort nadat January en Dlanga in die taxi gearresteer is. Uitstaan Hy het toe ná deeglike ondersoekwerk tot die slotsom gekom die een vinger- en die palmafdruk behoort aan January. Volgens Swartbooi kan die ander onidentifiseerbare vingerafdruk op die gun se magasyn aan enigiemand anders behoort. Swartbooi het gister getuig die prints van die laaste ou wat die magasyn hanteer het, sal die beste uitstaan. Volgens Swartbooi is die prints in die laboratorium gelig. Hy sê dié op die magasyn was vars, want toe hy die spesiale poeier aanwend, het die prints onmiddellik verskyn. Ngqeza sê voorts aan Swartbooi dis sy kliënt se instruksie dat alle bewysstukke waarop die cops in die taxi beslag gelê het, saam in een forensiese sak geplaas is – en nie in afsonderlike sakkies en toe saam in een groot sak nie. Hierop het Swartbooi gesê hy kan die betrokke vraag nie beantwoord nie. Ngqeza het aan Swartbooi gesê dis voorts sy instruksie van January dat die polisie met sy inhegtenisneming R100 in sy besit gevind het. Volgens January is daardie betrokke R100 nie in die bewysstuksak geplaas nie. Swartbooi het bygevoeg hy kan ook nie daardie vraag beantwoord nie. Die saak dien voor regter Glen Goosen. Adv. Zelda Swanepoel is die aanklaer.