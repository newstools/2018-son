GEEN korrupsie vind plaas by die Amy Foundation nie. Só sê Kevin­ Chaplin, die besturende direkteur van die Amy Foundation­ in Athlone. Son het onlangs berig oor werkers wat kla oor korrupsie, rassisme en werkers wat abuse word. “Alles is deursigtig. Ons hou jaarlikse audits deur onafhanklike maatskappye,” sê Chaplin. Werkers het ook gekla omdat mense retrench is. Chaplin sê oor hulle fondse gesnoei is, moes hulle moeilike besluite neem. “Ons het hard probeer om poste te hou. Ons begin nou om mense te laat gaan en probeer ’n regverdige proses volg.” Oor klagtes dat werkers geboelie word, sê Chaplin oor die afgelope 12 jaar het hy ’n gesonde verhouding met die werkers gehad. Optree “Ek het ’n petisie van die werkers ontvang en ek en die raad kyk daarna. “Ek is ook nie die voorsitter van die raad nie en die bestuur is verantwoordelik vir personeelsake.” Oor rassisme sê Chaplin hy sal optree teen mense wat hulle daaraan skuldig maak. “Ons het ’n verskeidenheid van mense wat hier werk en ons kyk altyd hoe ons transformasie kan toepas.” Hy ontken ook die aantygings oor nepotisme en sê hulle employ mense wat die werk kan doen. Volgens hom is sommige personeel geskors oor wangedrag.