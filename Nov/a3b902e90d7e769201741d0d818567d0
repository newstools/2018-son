DIE sangsensasie Shafieka Patel van Athlone is opgewonde oor die uit­reiking van haar eerste single, “Let You Go”. Shafieka vertel: “ ‘Let You Go’ is ’n baie persoonlike song. Ek het dit geskryf ná ’n verhouding wat nie uitgewerk het nie. “Dit was moeilik om hom te laat gaan, maar dié keer was dit vir my belangriker wat my gelukkig maak. “My ex het gevra vir spasie in ons verhouding, maar ek het toe agter­gekom hy is besig met ander vroue op social media. “Dis toe dat ek besluit het dis verby en die lied geskryf het. Ek het dit saam met die rapper Terry Adams opgeneem. Dit was ’n voorreg om saam met die producer Nafty Cole te werk.” Shafieka sê: “As jy in jouself glo, toegewyd is en hard werk, sal jou drome waar word.” Gemeenskap Presies wanneer die single uitgereik word, kan sy nie sê nie. Shafieka praat net van binnekort. Sy tree gereeld op in haar gemeenskap by skole en konserte. Sy is baiekeer ook ’n ekstra in movies. Shafieka werk graag met straat­kinders en wil help om ’n skuiling vir hulle op te rig.