KANYE West is nou vir eens klaar met politiek. Die malletjie, ekskuus, ek bedoel rapper, sê hy is gebruik en hy het nou besluit om eerder op sy musiek te fokus. Hy en die president van Amerika, Donald Trump, was mos tot onlangs toe dik tjommies. Ye is sommer pal gesien met ’n kêp waarop staan “Make America Great Again”. Maar volgens E! Online klink dit asof Ou Malletjie nou heeltemal óp is van die Orange One. Yeezy twiet: “My oë is nou wawyd oop en ek besef nou ek is gebruik om boodskappe te versprei waaraan ek nie eens glo nie. “Ek gaan nou afstand doen van politiek en heeltemal daarop fokus op kreatief te wees.” Iemand sal net weer vir Ye na die sunken place toe moet vat sodat hy weer al sy varkies op hok kan kry.