’N BUSONGELUK het ’n passasier se lewe geëis en 38 beseer. Dit het gister in Nottingham Road naby Pietermaritzburg gebeur. Paramedics van ER24 en ander nooddienste het die bus aan die kant van die pad aangetref. Verskeie passasiers het toe reeds uit die bus geklim en op die toneel rondgestaan. Russel Meiring, ’n woordvoerder van ER24, sê by nader ondersoek het noodpersoneel ’n vrou met erge beserings dood aangetref. Nog ’n passasier is ernstig beseer, terwyl ander net ligte beserings opgedoen het. Die polisie was ook op die toneel.