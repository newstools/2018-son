NOEM hom nou maar die minister van porn. Die kamersake van Malusi Gigaba, minister van binnehandse ... skuus, binnelandse sake, pryk nou op die wêreld se grootste porn site, PornHub. Die 34 sekonde lange sex tape van Gigaba wat onlangs die ronde gedoen het, is volgens Sunday Sun al byna 20 500 keer gekyk. ’n Ingeligte na aan die politikus sê hy deal tans met die administrateurs van die porn site om die video af te haal waar hy sy black mamba streel. Sterf Die ingeligte lap uit: “Hy wil hê die video moet van die site verwyder word voordat ander sites dit ook oplaai.” ’n Ander bron skinder by Sunday Sun die minister weet nie waar om sy kop in te druk nie. “Hy moet in die openbare oog wees. Hy sit maar ’n brawe gesig op terwyl hy van binne sterf. “Dis regtig nie ’n lekker ding om deur te gaan nie, veral vir ’n persoon van sy status. “Al wat hom red, is dat hy baie geseënd is daar onder, maar om eerlik te wees, sy hele familie is radeloos.”