LEDE van die polisie se provinsiale reaksiemag het Saterdagaand raids in Mitchells Plain gehou nadat hulle tip-offs van die publiek ontvang het. By ’n huis in Wemmershoekstraat, Tafelsig, is ’n 40-jarige man gearresteer vir die besit van dagga, Mandrax en 51 patrone. Daarna het die span by ’n huis in Buffalo­straat ’n 38-jarige man gearresteer vir die besit van dagga, whoonga, tik en R10 000 kontant. Hulle het beslag gelê op ’n gesteelde Toyota Hilux van Nyanga. Albei verdagtes verskyn vandag in die Mitchells Plain-landdroshof.