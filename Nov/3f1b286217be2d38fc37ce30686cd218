OUDTSHOORN. – ’n Stryery oor gordyne het ontaard in ’n messtekery. Felicity Botha (42) is skuldig bevind op ’n klag van ernstige aanranding. Elizabeth Naudé (36), wat gelem is, is nou verlam. Vonnisverrigtinge is in die streekhof tot volgende jaar uitgestel. Botha en Naudé het stry gekry oor gordyne wat sy wou afhaal in haar huis op Botha se erf waarin sy en haar kêrel, Botha se broer, gebly het. Botha het ’n mes gaan haal om haar te steek, maar hulle is deur haar broer uitmekaar gemaak. ’n Ruk later was die twee vroue weer aanmekaar en dié keer het Botha Naudé sommer in die nek gelem. Alleen Botha ontken egter sy het Naudé in die nek gesteek en getuig Naudé het vorentoe gebuig. Volgens haar het sy die vorige aand en weer die betrokke oggend gedrink. Die voorval het op 4 Mei 2016 in Panoramastraat, Rose Valley, gebeur. Naudé is nou nie meer in staat om haarself te was of aan te trek nie. Sy kan nie alleen eet nie, aangesien sy nie haar hande heeltemal kan oopmaak nie. Die saak make nog ’n korrektiewe verslag voordat die vonnisverrigtinge op 15 Januarie sal plaasvind.