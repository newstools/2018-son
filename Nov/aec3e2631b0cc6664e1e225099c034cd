DIE judge wat Brangelina getrou het, gaan nou ook sorg dat die tweetjies skei. John Ouderkirk het toestemming gekry om Brad Pitt (54) en Angelina Jolie (43) se egskeiding te behartig. Hy het hulle op 24 Augustus 2014 in Frankryk in die huwelik bevestig. Ek lees op E! die judge werk al met Brangelina saam sedert Angie in September 2016 aansoek gedoen het om ’n egskeiding. Die lelike privaat custody case begin glo op 4 Desember. Us Weekly berig Brad het Angie gesmeek om die toesigstryd vir hulle ses kinders se onthalwe buite die hof te skik, maar dit lyk nie asof sy gaan byt nie. Dalk is Angie regtig die heks wat sy in Maleficent speel …