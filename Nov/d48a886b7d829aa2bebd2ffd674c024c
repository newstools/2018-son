WEES gewaarsku! Dis weer daai tyd van die jaar wanneer boewe vinnig nader kruip om jou van jou swaar verdiende geld te beroof. Maar jy is die beste persoon om jou eie geld te beskerm, sê Kalyani Pillay, die uitvoerende hoof van die South African Banking Risk Information Centre (Sabric). Pillay het Woensdag in Kaapstad saam met die polisie wenke gegee oor hoe om waaksamer te wees. Sy het beklemtoon wanneer mense by ATM’s of banke geld trek, moet hulle die minimum trek. “As jy met groot bedrae geld werk, doen eerder internet­ banking.” Sy het gesê bejaardes en buitelanders word al hoe meer by ATM’s beroof. “Die aandag van mense wat wil geld trek, word afgelei en hulle kaarte word omgeruil. “Boewe hou jou dop en dis maklik vir hulle om te sien wat jou PIN is wanneer jy dit intik.” Pillay het gesê mense word ook baie keer beroof wanneer hulle op pad bank toe is om geld te deposit of geld te trek. “Baie mense dink soms dis ’n inside job, maar dit is gewoonlik nie so nie. “Rowers staan in die bank en hou mense dop wat groot bedrae geld trek. “Hulle word dan agtervolg, soms tot by hulle huise, en beroof.” Sy het klem daarop gelê dat mense nooit hulle bankinligting oor die foon moet gee nie. “Ons het gevalle waar diewe bel en sê hulle is van ’n bank of van Sars. Stokvel “Dié instansies sal nooit vir jou sulke inligting oor die foon vra nie.” Pillay het ook gemaan oor mense wat beroof word met ’n stokvel of inligting wat gemail of per SMS oor die foon gevra word. “Skurke kry ook inligting oor slagoffers van sosiale netwerke. “Moenie jou username, password of die data van jou kaart oor die telefoon gee nie.”