SUID-AFRIKA is ’n fabriek wat van die beste losvoorspelers in die wêreld op­lewer. Volgens Tim Agaba, die 29-jarige losvoorspeler van die Blou Bulle, spoor dit hom net aan om te wys hy kan met die beste saam­gesels. Dié boorling van Kampala in Uganda het sy buiging vir die Kings in 2013 gemaak. Sedert 2015 was hy een van die Blitsbokke se groot uitblinkers. In 2016 was hy ’n lid van die SA span wat by die Olimpiese Spele in Rio de Janeiro ’n brons­medalje gewen het. Agaba glo sy ervaring by die Blitse het hom ’n baie beter speler gemaak. Hy wil nou sy stempel by die Bulle afdruk en is vasbeslote om die Bok-span te haal. “Ja, ek het dalk nie die regte posisie gekies in die 15-man-kode nie,” joke hy. “Suid-Afrika het ongeloof­like talent met losvoorspelers en by die Blou Bulle is daar ’n oorvloed talentvolle spelers. “Dit bemoeilik sake baie, maar ek glo gesonde kompetisie in ’n span kan net goed vir individue wees. Ek verkies agsteman, maar dis goed om veelsydig te wees. “Met Rassie (Erasmus) as die Bok coach is enige iets moontlik. Hy sal jou kies wanneer jy goed speel.”