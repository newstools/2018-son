ONS eie Trevor Noah, die baie suksesvolle host van The Daily Show en internasionale stand-up comedian, is ’n bietjie van ’n gatslag toegedien. Die ou het aangekondig hy moes ’n hele paar van sy stand-up shows in Amerika kanselleer, en dit nogal oor ’n siekte. Trevor het volgens The Juice­ op Instagram aangekondig wat hy gedink het net ’n seer keel is, toe baie erger is. Sy dokter het hom ingelig dis eerder bruised vocal chords. Drie van sy shows moes toe gereschedule word sodat Trevor eers ten volle kan herstel. Die stand-up shows sou die afgelope naweek in Mil­waukee, Illinois en Connec­ticut plaasvind. Maar vir eers moet Trevor nou tjoepstil bly en medisyne, soos steroids, gebruik. Hy het belowe hy sal dit aan sy fans opmaak. Hy sê hy is net bly hulle het die lelike ding vroeg gevang voor enige permanente skade.