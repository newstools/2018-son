YOUNGSTA CPT maak oor net twee weke ’n draai in Kylemore. Die Kylemore Charity Foundation (KCF), ’n liefdadigheidsorganisasie in Stellenbosch, bied op 14 Desember weer The AfterParty aan. Dis hulle jaarlikse projek om geld in te samel. Die ding gaan ruk, so sorg dat jy so gou moontlik jou kaartjies kry om jou biscuit dan op die Kyle­more se sportterrein te skud. KCF, wat onlangs reeds sy vyfde bestaansjaar gevier het, het gesê daar sal oudergewoonte musiek van alle soorte wees om gaste te vermaak. Sterre soos YoungstaCPT, die vlogger Devdondidit, DJs Willy en Chello van Good Hope FM, Tyrone Paulsen en DJ Codax van Heart FM, sowel as Justin Vega, Master Q en DJ Leeto, gaan sorg vir awesome beats. Dit kos R100 per persoon om in te gaan. Daar sal gratis parkering en streng veiligheidsmaatreëls wees. Geen glas word op die veld toegelaat nie. The AfterParty begin 19:00 en kan tot laat aanhou. Kaartjies kan by enige KCF-lid gekoop word. Bel Angelo Lawrence by 074 684 2900 vir nog inligting.