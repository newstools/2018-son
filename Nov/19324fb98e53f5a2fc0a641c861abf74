’N GROEP gospelkunstenaars is so kwaad oor geweld op die Kaapse Vlakte dat hulle iets daaraan wil doen. Noble Produksies bied op 30 November die konsert Gospel Healing Experience aan. Die konsert gaan by die Kunjalo Love Fellowship Tabernacle in Elsiesrivier gehou word. Dit begin 19:00 en die kaartjies kos R100. Die gaskunstenaars wat gaan optree, sluit in Colin Mitchells, Cheswyn Ruiters, Chadleigh Gowar, Ruben Davids, Alana Wessels, Chrystal Swanson, August van der Westhuizen, Carlo Abrahams, Divine Purpose, Gregory Noble en Carlo Fransman. Thelma Felix van CCFM gaan as die MC optree. Fransman sê: “Dis hoog tyd dat die gemeenskap saamstaan teen die geweld op die Kaapse Vlakte, want dit raak ons almal. “Ek is baie kwaad oor die geweld en nou is die tyd dat ons dié euwels uitroei. “Dis die gebed van ons harte dat mense se harte op die konsert gaan verander, want ons leef in tye waar ons die Here so nodig het.” Davids sê: “Baie onskuldige mense kry seer, maar gebed verander sake. En ons as die gemeenskap moet ook ons deel doen deur op te staan en hande te vat.”