ROBERTSON. – ’n Buitelander en sy vriend sterk tans in die hospitaal aan nadat hulle in hulle spaza shop geskiet is. ’n Bron vertel die skietery het Sondagaand gebeur net toe die ouens hulle shop wou sluit. Son het ’n paar maande gelede berig oor dieselfde winkeleienaar wat ook in sy winkel gerob is. Thomas Nyamatjawo (30) en ’n vriend, wie se naam nie bekend is nie, is toe weer gegunpoint. Dié keer is die eienaar van geld beroof. Vrees Talle spaza shops het al deurgeloop in die Nqubela settlement. ’n Spaza-eienaar wat verkies om anoniem te bly uit vrees vir sy lewe, het gister aan Son gesê hy is baie bang en vrees dat hy doodgemaak sal word. “Ek het Suid-Afrika toe gekom om vir my familie te sorg, maar dinge ruk nou hand- uit. Ek dink om maar terug na my land te gaan.” Die polisie ondersoek intussen Sondagaand se rooftog.