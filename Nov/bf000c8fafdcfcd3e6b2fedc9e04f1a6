DIE Zimbabwiese krieketspan is in ’n stewige posisie om die eerste toets op sy toer in Bangladesj te wen. Zimbabwe het sy tweede kolfbeurt gister op die derde dag van die toets in Dhaka op 1/0 hervat. Hy het op die eerste dag se spel reeds ’n indrukwekkende 282 lopies opgestapel. Sean Williams (88), Peter Moor (63*) en Hamilton Masakadza (52) het almal skaflike bydraes gelewer. Bangladesj is gister vir ’n skamele 143 uitgehaal. Die Zimbabwiërs het daarna net een boulbeurt van hulle tweede kolfbeurt getrotseer. Dis omdat die skeidsregters spel daarna gestaak het weens swak lig. Tendai Chatara (3/19), Sikandar Raza (3/35) en Kyle Jarvis (2/28) het groot verwoesting onder die Tiere se kolwers gesaai.