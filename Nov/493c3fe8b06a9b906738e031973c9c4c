DIE bekende gospelsanger Dr Tumi gaan binnekort in die New Covenant Christian Church in Mitchells Plain optree. Die konsert is ten bate van klanktoerusting vir Tony’s Community Music School in Mitchells Plain. Die organiseerder, Antonio Williams, sê: “Die behoeftes van die skool is baie groot en hulle sal die ondersteuning van die gemeenskap by die konsert baie waardeer.” Jeugdiges van Lentegeur in Mitchells Plain en Hanover Park word by die musiekskool geleer hoe om musiekinstrumente te bespeel. Die leerders gaan saam met Dr Tumi optree. Hulle is baie opgewonde om vir die gemeenskap te wys wat hulle dié jaar geleer het. Die konsert is volgende Sondag (2 Desember) 18:00 in die New Covenant Christian Church. Kaartjies kos R150 vir adults en R50 vir kinders. Die kerk is geleë op die hoek van Metropolitan- en Trampolinestraat in Beacon Valley.