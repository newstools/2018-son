DIE Valke het ’n associate van Ralph Stanfield, die vermeende 28’s-bendebaas, met R30 000 beboet. Volgens kapt. Philani Nkwalase, ’n Valke-woordvoerder, is die fine Woensdag aan Schlomo Schwartz (53) uitgereik. Nkwalase sê dit hou verband met vuurwapens en foutiewe vuurwapenpermitte wat deur die Valke gekonfiskeer is. Hy verduidelik: “Die Valke het vuurwapens en foutiewe vuurwapenpermitte afgevat by sekuriteitswagte wat vir Schwartz werk. “Hierdie wagte het Ralph Stanfield op 16 Julie 2017 na die Khayelitsha-hof vergesel, waar die Valke die vuurwapens by hulle afgevat het.” Nader ondersoek het later gelei tot die administratiewe boete van R30 000 wat Schwartz opgelê is. Geen arrestasies is nog in dié verband gemaak nie, maar die ondersoek duur voort, het Nkwalase gesê.