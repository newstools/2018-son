NÓG Cristiano Ronaldo nóg Lionel Messi is sover benoem vir die Ballon d’Or. Die Franse joernalis Eric Mamruth het die huidige topdrie-benoemings op Twitter verklap. Sportjoernaliste stem vir die sokkerspeler wat hulle die meeste beïndruk het. Die wenner word op 3 Desember bekend gemaak en ontvang die gesogte Ballon d’Or. Verrassing Dié onthulling kom egter nadat nog net die helfte van die stemme getel is. Messi en Ronaldo het dié toekenning nou die afgelope 10 jaar ontvang. So, dié nuus is ’n verrassing. Die topdrie tot dusver is egter Luka Modric (Kroasië), Raphaël Varane (albei Real Madrid) en Kylian Mbappé (albei Frankryk, Paris Saint-Germain). Modric is reeds Uefa én Fifa se speler van die jaar. Die Ballon d’Or sal vir hom ’n merkwaardige driekuns wees. – football365.com