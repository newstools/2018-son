EEN van die beskuldigdes in die Pete Mihalik-moordsaak is ’n trendy dresser en spog gereeld op Facebook met sy duur klere. Dié brêkgat, Sizwe Biyela (31), het gister onder streng security saam met sy medebeskuldigde, Nkosinathi Khumalo (26), in die Kaapstadse landdroshof verskyn. Biyela het duidelik genoeg geld, want hy het gister in die hof aangedui hy gaan sy eie private lawyer aanstel. Khumalo moet legal aid gebruik. Die twee gaan ook nie – soos die meeste ander verhoorafwagtende gevangenes – in Pollsmoor of ’n ander tronk aangehou word nie. Hulle gaan in die selle by die Seepunt-polisiestasie sit omdat gevrees word vir hulle veiligheid. Eric Ntabazalila, woordvoerder vir die nasionale vervolgingsgesag (NVG), sê benewens die moordklag face die twee ook klagte oor die onwettige besit van vuur­wapens en ammunisie en poging tot moord op Mihalik se agjarige seun. “Nog klagte kan bygevoeg word,” het hy gister buite die hof gesê. Gister was daar ’n groot polisieteenwoordigheid binne en buite die hof. Die veiligheidsmaatreëls is ook opgeskerp. Die polisie se anti-gang unit het Biyela en Khumalo binne 48 uur ná die hit op Mihalik aangekeer en ondervra. Die advokaat is Dinsdag 07:30 in Groenpunt afgehaal terwyl hy, sy seun en sy matriekdogter in sy peperduur Merc gesit het. Hy was besig om sy kinders by Reddam House Atlantic Sea­board op die hoek van Cavalcade- en Thornhillweg af te laai toe die hit man toeslaan. Die seun is ernstig beseer en is inderhaas hospitaal toe geneem. ’n Koeël het in sy kakebeen vasgesit. Die kind is na verneem word in ’n stabiele toestand. Mihalik se dogter het nie seer­gekry nie. Die saak is tot volgende Donderdag uitgestel. Ntabazalila het gesê die staat het uitstel van ag dae gevra om de beskuldigdes se details te bevestig. “Ons verstaan ??een van die twee verdagtes is vir ’n ander saak uit op borgtog – iets wat nie in die Wes-Kaap plaasgevind het nie. Ek dink dit hou verband met moord.” Die storie loop die beskuldigdes is van KwaZulu-Natal, maar dit kon nie bevestig word nie. “Ons glo die twee is nie van die (Wes-Kaap-)provinsie nie,” is al wat Ntabazalila nog wou sê.