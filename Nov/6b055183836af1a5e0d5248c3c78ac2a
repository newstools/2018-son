DRIE van die Kaap se beste atlete – Nolene Conrad, Breyton Poole en Anthony­ Timoteus – is Vrydagaand op die verhoog vir hulle uitstekende vertoning in vanjaar se atletiekseisoen beloon. Dié uitsonderlike atlete is net drie van talle WP-sterre en -administrateurs wat deur die Westelike Provinsie Atletiekunie (WPA) vir hulle prestasies vereer is. Die langasem Conrad is as sportvrou van die jaar aangewys. Poole, ’n hoogspringer, is as junior atleet van die jaar aangewys. Anthony Timoteus, ’n middelafstandatleet van UWK, het toekennings vir sy vertonings in cross-country en op die baan verwerf.