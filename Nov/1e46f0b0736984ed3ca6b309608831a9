IGGY Azalea (28) sal nie met ’n tiener baklei nie, nie eens al gooi daai windgat-tiener haar glas se inhoud in haar gesig nie. Kan jy daai ongeskikte 15-jarige meisie onthou wat op The Dr. Phil Show was? Daai Catch Me Outside-meisie? Sy is nou ’n kamtige rapper en haar naam is Bhad Bhabie. Die tweetjies se stryery het mos ’n tydjie terug op Twitter begin, maar dit het dié week kookpunt bereik toe Cardi B haar Fashion Nova launch. Bhad Bhabie het gewys hoe bad sy eintlik is en het haar drink in Iggy se gesig gegooi. TMZ het ’n video van die voorval op sy website gelaai. Die meisietjie het ’n verdere vloermoer op haar Instagram stories gegooi. Bhad Bhabie skel: “Ek is bly jy het met ’n sak geloop, want jy maak nie eintlik meer geld met jou musiek nie.” Iggy, aan die ander kant, was weer baie bedaard. Sy het ook op haar IG stories laat hoor: “Gaan ek nou die res van die aand ’n halwe nat pruik hê terwyl die ander kant droog is? “Oe, my Vader! Ek is ’n grootmens. Ek kan nie hiermee deal nie. “So, die Dr. Phil-meisie is regtig baie upset oor my en sy het gedink ek gaan met ’n kind baklei. Lol!”