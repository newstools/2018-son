KHAYE Nkwanyana, direkteur van kommunikasie van die departement van landbou, bosbou en seevissery (Daff), sê die World Wide Fund for Nature (WWF), ’n organisasie sonder winsbejag, het die departement hof toe gesleep oor sy vangs-allokasies vir 2017/’18. Nkwanyana sê: “Die WWF het aangevoer ons hoë allokasies bedreig die toekoms van mariene spesies vir toekomstige generasies. Hulle sê dié bronne gaan binnekort uitgeput wees. Appèl “Ons het ons allokasies in die hof gaan verdedig, want ons het geweet enige verdere inkorting van die TAC-allokasies sou kleinskaalse vissers compromise.” Maar die hof het in die WWF se guns beslis. Die regering moes toe maar sy TAC verminder. Nkwanyana sê in die belang van die armes het die departement klaar appèl teen dié beslissing aangeteken. Maar intussen het die hof gelas dat die departement die allokasies moet verminder in lyn met die eerste bevinding. Nkwanyana sê hy moet egter byvoeg sommige vissersorganisasies wat nou so teen die karre skop, het self gekies om die WWF se hofaansoek te ondersteun. “Hierdie vissersorganisasies se ondersteuning het die WWF se aansoek versterk. Daar is aangevoer ons toekenning van kwotas is nie in die beste belang van kleinskaalse vissers nie.”