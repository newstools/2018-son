DIE staat het Vrydag Eugene Victor se drug addiction voorgehou as een van die redes hoekom hy nie bail mag kry nie. Victor (33) se regspan het Vrydag ’n aansoek in die Baaise hooggeregshof gebring dat hy borgtog moet kry. Benewens die drug addiction, sê adv. Martin le Roux, staatsaanklaer, is Victor reeds by twee geleenthede gecharge omdat hy sy borgtogvoorwaardes verontagsaam het. Hy sê ’n lasbrief is in ’n stadium vir Victor se arrestasie uitgereik omdat hy nie vir sy hofsaak opgedaag het nie. Le Roux sê as ’n mens nou na Victor kyk, lyk hy baie gesonder as ’n ruk tevore. Alwyn Griebenow, opdraggewende prokureur, sê toe hy stem nie saam nie. Hy meen Victor het baie gewig verloor. Tuiste Die mense by wie Victor vroeër gewoon het, het hom uit die huis geskop. Die ooreenkoms tussen die staat en verdediging was dat, indien ’n geskikte tuiste vir Victor beskikbaar is, sy bail van destyds heringestel kan word. Griebenow sê toe Julian Brown is besig om ’n onbewoonde huis in Sherwood te renovate en dat hy iemand nodig het om na-uurs in die huis aan te bly om dit op te pas. Hy sê Brown sal Victor R2 000 per week hiervoor betaal. Sers. Moegamat Humphreys van die polisie se eenheid teen georganiseerde misdaad, sê hy het die huis gaan uitcheck. Volgens hom is daar nie krag nie, die plugs hang los, daar is geen stoof of yskas nie en die toilet werk nie deeglik nie. Volgens Le Roux is dit in die belang van geregtigheid om die saak te finaliseer.