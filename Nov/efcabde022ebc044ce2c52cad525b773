HOLLYWOOD het omtrent bos gegaan op Halloween. Woensdag het die celebs gesorg dat hulle onherkenbaar lyk in hulle volksvreemde Halloween-kostuums. Ek dink Heidi Klum, wat elke jaar ’n moerawiese over-the-top Halloween-paartie gooi, het hierdie jaar loshande gewen. Die model en Tom Kaulitz het as Fiona en Shrek by die kostuumpaartie opgedaag. ’n Mens kon skaars die pragtige model herken onder al die groenigheid. Die Kardashians was soos gewoonlik in min tot geen klere getooi. Hulle het hulle verbeel hulle is Victoria’s Secret-modelle. John Legend en Chrissy Teigen het hulle koninklike klere uitgehaal. Hulle was queen Elizabeth en prins Philip.