’N MAN wat daarvan verdink word dat hy sy vrou opgekap en haar ledemate oraloor Khayelitsha gestrooi het, is “fit” verklaar om tereg te staan vir haar moord. ’n Paneel deskundiges van die Valkenberg Psigiatriese Hospitaal het die go ahead gegee dat die man hof kan loop, berig News24. ’n Netjies geklede Goodman Nobanda het Vrydag in die Wes-Kaapse hooggeregshof verskyn. Hy het gesê hy praat nie Engels nie en hoewel hy met behulp van ’n tolk met Althea de Jongh, sy regshulp-lawyer, gekommunikeer het, het hy demand om deur ’n Xhosa lawyer verteenwoordig te word. Regter Robert Henney het egter ’n stokkie voor dié versoek gesteek en aan Nobanda gesê hy kan nie sy regshulp-lawyer kies nie. Oorweeg “Jy moet vat wat jy kry,” het regter Henney gesê en bygevoeg hy’t nog nooit voorheen enige probleme met De Jongh gehad nie. Ná verdere gesprekke het Henney egter gesê as ’n Xhosa-sprekende lawyer beskikbaar sou raak – soos wat die saak verloop – kan die regshulpraad dit dalk later oorweeg om vir hom só ’n lawyer aan te stel. Nobanda gaan tereg staan op aanklagte van moord, aanranding met die doel om ernstig te beseer en regsverydeling, berig News24. Hy word daarvan aangekla dat hy Agnes Msiza, met wie hy getroud was, in stukke opgesny het. Slegs haar kop en bobeen is gevind, so die oorsaak van haar dood kon nie bepaal word nie. Msiza het in 2016 aansoek gedoen vir ’n beskermingsbevel teen Nobanda. Hy het egter geweier om die dokument te onderteken. Daar word geglo sy is in hulle huis vermoor, berig News24.