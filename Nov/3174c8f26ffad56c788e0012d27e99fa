AS KATHY Oates nie haar vermeende killer aan sy balsak gegryp het nie, het sy dalk vandag nog geleef. Die Zimbabwiër Dzingai Mahachazi is in die hoog­geregshof weens die moord op Oates. Die staat beweer Mahachazi het Oates op 24 Janu­arie laas jaar vermoor nadat ’n kooptransaksie tussen hulle versuur het. Rusie Volgens die staat het Oates­ en Mahachazi mekaar ontmoet by die restaurant waar hy gewerk het. Oates het gereeld soontoe gegaan. Mahachazi het ’n bakkie by Oates gekoop, maar hy was agter­stallig met die paaiemente daarvoor. Op sy besoek aan haar by haar huis in Muizenberg op 24 Januarie het ’n rusie tussen hulle ontstaan. Dis tóé dat hy haar na bewering vermoor het. Die staat voer aan Mahachazi het Oates se naakte lyk in ’n bad geplaas en haar laptop, selfoon en dokumente gesteel. Gister het Mahachazi in ’n huilstemmetjie getuig. Sy storie is hy het in Desember ’n Chana-bakkie namens Oates verkoop. Hy het R11 000 daarvoor gekry. Volgens hom is hy toe na Oates om die bakkie se papiere vir die koper te gaan haal. Oates was glo op van hom wat so knaend vir die papiere gevra het. Sy gesê hy moet huis toe gaan. “Ek het opgestaan en wou loop, maar die deur was gesluit,” het hy getuig. Hy sê terwyl hy aan die deur geruk en pluk het, het Oates hom met ’n glas-oondbak oor sy kop geslaan. Hy het haar weggestoot en Oates het met bak en al op die grond beland. Volgens hom het hy en Oates geskrik toe sy val. “Toe gryp sy my ballas met geweld vas en druk dit al hoe harder. “Ek het eers getry om haar hande van my balls af te kry deur haar boarms te druk. “Toe dit nie werk nie, het ek haar met een hand gewurg.” Gesleep Hy sê toe sy uiteindelik sy tools los, het hy ook sy greep verslap. Volgens Mahachazi het hy Oates se lyk na haar bad­kamer gesleep en haar in die reeds vol bad water geplaas. Hy het met ’n skêr die klere van haar lyf afgesny en dit in ’n sak gestop wat hy saam met hom gevat het. Hy sê verder hy was nie daarop uit om haar kar, selfoon, laptop en kar se dokumente te steel nie. “Ek het met die kar weggery, want ek was sweterig en mense sou agterdogtig geraak het. “Die selfoon was in haar handsak in haar kar. “Die laptop ook. Die kar se dokumente was ook in die laptop-sak.” Die saak duur voort.