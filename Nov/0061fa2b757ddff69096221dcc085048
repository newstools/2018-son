HOEWEL daar nog nie heeltemal rede is om van verligting te sug nie, blyk dit asof daar in Desember ’n groot verligting in die pryse van brandstof kan kom. Die Automobiel- Assosiasie het gister aangekondig dat die prys van petrol met tot R1,54 per liter verlaag kan word, diesel s’n kan met 92c per liter en paraffien s’n met 85c per liter. Die AA kan die stukkie goeie nuus vir motoriste egter nog nie staaf as ’n feit nie. Hy baseer die inligting op die internasionale afname van die prys van ru-olie, asook die verbetering van die waarde van die rand teenoor die dollar. – Fin24