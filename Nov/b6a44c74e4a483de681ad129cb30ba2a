EK HOU nie ’n gun teen hulle kop nie. Dís die reaksie van John Comitis, die grootbaas van Cape Town City. Dis ná beweerde klagte dat City se Multi Diski Challenge (MDC)-spelers verbied word om hulle eie agente aan te stel. Son is ingelig van die spelers is ontevrede daaroor dat hulle nie ’n sê het oor wie hulle sake namens hulle mag hanteer nie. City gee tans die pas aan in die MDC se reserweliga. Hy is met 19 punte ná 8 wedstryde die voorloper. Polo­kwane City, wat tweede lê, is drie punte onder hom. Comitis het gister in Johannesburg gesê hy het nie ’n clue van die bewerings nie. “Ek weet nie waarvandaan dit kom nie,” het hy gesê. “Dis seker omdat hulle nou bo-aan die log is, nou is daar weer sulke dinge. “Sover ek weet, is spelers wel daarop geregtig om hulle eie agente te kies of aan te stel. “Ek weet daar is drie van die MDC-spelers wat met Mike Makaab gesign het. “Ander is op Roy Alves se boeke, terwyl ’n paar spelers onder Glyn Binkin val. “Ek hou nie ’n gun teen die spelers se kop nie. “Ek raak wel ontsteld wanneer spelers wat nie ’n kontrak het nie, deur agente gepoach word.” Comitis sê hy is nog baie tevrede met die Citizens se vordering. “Dis net jammer dat die onderbreking vir internasionale wedstryde ons momentum affekteer,” moan hy.