Beste lesers Dié week is Halloween in baie lande gevier, v eral dié met Katolieke bande. Maar ’n lelike kommersiële aspek het posgevat en die eint­like betekenis van Halloween oor die jare heen oorheers. Ongelukkig het die lelike aspek ook nou vatplek hier in Suid-Afrika gekry. Besighede het uiteindelik besef hulle kan, nes met Kersfees, geld maak daaruit – e n dis veral op kinders gemik. Daarom het ek dit goedgedink om so ’n bietjie uit te wei oor die oorsprong en ware betekenis van Halloween. Dis ’n oeroue gebruik waarmee natuurgode volgens rituele aanbid is. En  soos baie rituele is dit uiteindelik in moderne godsdienste opgeneem. Die lande met Katolieke bande­ vier dit as die Nag van die Dood. Dít is die nag, word gesê, waarin die skeiding tussen die geesteswêreld en die lewende wêreld baie dun is. Vir Katolieke is dié nag en die rituele rondom dit baie belangrik om  oorlede geliefdes en vriende te huldig. Naasbestaandes gaan na hulle oorledenes se grafte. Hulle vat k os en drank saam. Wanneer middernag aanbreek, word daar fees gevier, met die oorledenes gepraat en vir hulle gebid. Dis glad nie veronderstel om ’n bangmaak-ritueel te wees nie. Die kommer­siële uitbuiting het begin weens die maskers en kostuums wat die mense op pad na die grafte gedra het.  Die redenasie was as die skeiding tussen dooies en lewendes so dun is dat jy met hulle kan kommunikeer, kan bose geeste ook rondloop. Die maskers is gedra om hulle skrik te maak en te verjaag. In Suid-Afrika het die dag geen betekenis behalwe die pret daaraan verbonde nie. As jy wel gekwel is oor negatiewe energie of bose geeste, kan jy ’n klomp knoffelhuisies en chillies aan mekaar vasbind en dit by jou voordeur hang. As jy skaam is vir die bure, kan jy dit by die kombuisdeur hang. Die doel daaragter is om die knoffel en chillies op Oujaarsaand in die vuur te verbrand nadat dit ál die negatiewe energie in die huis geabsorbeer het vir ’n vars begin tot die nuwe jaar. Dit maak nie saak of jy dit Oujaarsaand gedoen het nie, jy kan dit nou steeds doen.