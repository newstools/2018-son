ROB Packham is op 30 November weer in die hof. Toe die gewese koeldrank­fabriekbaas (57) vir ’n voorverhoor in die Kaapse hooggeregshof was, het uitgekom adv. Ben Mathewson sal hom nie in die trial in Februarie kan verteenwoordig nie. Adv. Pieter Botha gaan glo oorvat. Packham is in Februarie vanjaar opgesluit nadat sy vrou, Gill (52), se verkoolde lyk op 22 Februarie in haar uitgebrande groen BMW se boot gevind is. Sy het by Springfield Convent School in Wynberg gewerk. Skelmpie Die staat voer aan Packham, wat by Twizza gewerk het, het Gill by hulle spoghuis in Constantia vermoor, haar lyk in die boot geplaas en by Dieprivier-stasie die kar aan die brand gesteek. Aanvanklik is Packham op borgtog van R50 000 vrygelaat. Nadat hy sy skelmpie, ’n staatsgetuie, gekontak het, is hy weer in hegtenis geneem. Sy borgtog is toe met R25 000 verhoog.