’N MAN van KwaZulu-Natal is gearresteer vir die beweerde moord op en seksuele aanranding van sy stiefdogter. Die verdagte sal vandag in die Hlabisa-landdroshof verskyn, ’n maand nadat hy gevlug en toe in Buxedene, Nogoma, vasgetrek is. Volgens kol. Thembeka Mbele, ’n polisiewoordvoerder, is die meisie op 14 Oktober noodlottig aangerand met ’n stok, “want sy het haarself bevuil”. Sy is na ’n privaat hospitaal geneem waar die werkers meegedeel is sy kan nie asemhaal nie. Hulle het agterkom die kind is baie ernstig aangerand en ook seksueel aangerand. ’n Saak van moord is geopen, wat tot die 29-jarige verdagte se arrestasie gelei het.