WOEDENDE afgedankte MyCiti-werkers het gister die civic centre in die middestad bestorm op soek na antwoorde. Dié werkers is onlangs gefire toe hulle onwettig gestaak het. Stun grenades is afgevuur terwyl betogers die polisie met klippe bestook het. Vrede Volgens die werkers het die polisie hulle uitgelok deur hulle aan te rand en hulle ook p***st*, n****rs en k*ff*rs te noem. Patrick Mbindisa, een van die leiers, het aan Son gesê al wat hulle wou doen, is om in vrede te betoog. Mbindisa vertel: “Ons was nog nooit vir iemand ’n gevaar nie. “Toe ons die sentrum binnegaan, het hulle ons gevra om op te hou sing. “Ons het dit gedoen, want ons is gedissiplineerd. Hulle is die mense wat ons met tear gas gespuit het. “Hulle het op ons gevloek en ons k*ff*rs genoem. “Al wat ons wil doen, is om vir ons regte te veg. “Ons wil nie meer hê ons geld moet deur agentskappe betaal word nie. Die City moet dit direk aan ons betaal. “Hulle het ons lank genoeg ge-use en abuse.” Volgens Mbindisa het die base laas week ’n vergadering gehou en hulle soek net terugvoer. Onderhandel Hy sê amptenare het belowe om vir hulle te veg, maar tot dusver het hulle nog niks gehoor nie. In die bakleiery met die polisie is vyf werkers ge­arresteer. Banzi Dambuza, die EFFstreeksekretaris, het toe met die polisie onderhandel om hulle vyf comrades vry te laat. Maar voor dit het hy eers vir kapt. Walter Prins, wat in beheer was, lelik ingesê. Dambuza het uitgevaar: “Ek weet in die eerste plek nie wat julle (polisie) hier soek nie. Jy word as ’n security guard gebruik!” Later het Dambuza ordentlik met Prins gepraat en die vyf comrades is vrygelaat. Die werkers moes egter afstaan en die staking is vir die dag gestop. Luthando Tyhalibongo, woordvoerder vir die Stad, sê die betogers is voor­malige werkers van een van die busmaatskappye wat MyCiti­ bedryf. Tyhalibongo sê: “Hulle is afgedank omdat hulle onwettig gestaak het. “Die burgersentrum is steeds gedeeltelik op lock­down­ om die veiligheid van ons werkers te verseker.”