DIE Wes-Kaapse nooddienste ondersoek ’n voorval waarin een van sy personeellede in ’n winkel by ’n vulstasie seksueel aangerand is. Luidens berigte op sosiale media het dit ’n vroulike paramedic van die EMS oorgekom by die Clocktower­-vulstasie in Eisleben-weg in Lentegeur. Sy en ’n kollega het by Pick n Pay gestop om kos te koop. Haar kollega het in die ambulans bly sit. In die winkel het ’n vuil vark haar glo betas en in haar nek gesoen. Die jong het glo sy penis uitgehaal. Robert Daniels, woordvoerder van die EMS, sê hulle het nie so ’n klagte ontvang nie. “Maar ons sal werk daarvan maak om agter die kap van die byl te kom.” 