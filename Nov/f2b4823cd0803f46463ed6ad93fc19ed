Beneukste Belastingbetaler van Helderberg skryf: Helderberg se DA-raadslede skuld ons antwoorde nadat miljoene rande spandeer is om Patricia de Lille, burgemeester van Kaapstad, uit die stoel te kry. ’n Bedrag van R6 miljoen is glo op die Bowmans-verslag spandeer. Die vraag aan Stuart Pringle, die voorbok van die DA in dié gebied, asook Victor Isaacs (Macassar), Gregory Peck (Somerset-Wes), Carl Punt (die Strand) en Johan Middleton (Gordonsbaai), is: Hoekom het julle gestem dat geld spandeer word op niks? Wat ’n skande om swaar verdiende geld so te mors! Behalwe dat die raadslede die geld mors, is hulle nooit in die gemeenskap sigbaar nie. Jy sien hulle net as hulle stemme kom soek en blou T-shirts en halwe brode aan die mense uitdeel vir stemme. In die voorheen benadeelde gebiede is daar baie goed wat kortkom. Die bruin rugbyklubs se sportvelde lyk soos die hond se gat. Behuisingsprojekte in Macassar kom nie van die grond af nie. Huislose mense leef in haglike omstandighede. Die paaie van Rusthof in die Strand is al besig om uitmekaar te val. Kom nou, Pringle, en jou gespuis! Verduidelik vir die belastingbetalers hoekom julle die geld so mors!