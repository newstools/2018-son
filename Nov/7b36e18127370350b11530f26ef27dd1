DIE jong, sensasionele soul-sanger van Strand­fontein Lady K Soul is byna klaar met haar debuut-EP. Die EP met vyf songs daarop word dus binnekort uitgereik. Vir ’n voorsmakie bied Lady K Soul, wie se regte naam Kristen Fortuin is, ’n show. Dis “One Night Sensation with Lady K Soul” op 14 Desember in die Westend-nagklub in Rylands. Sy word ondersteun deur Blaq Pearl, Hybrid Groove, DJ Cool-J, DJ Malles, Zel­dene McDonald en ander musikante. Uiting Die event is van 19:00 tot laat. Toegang is R60 en R80 en kaartjies is beskikbaar by die deur. Geen o. 18’s nie. Lady K Soul is daarvoor bekend dat sy met haar dinamiese stem uiting gee aan haar liefde vir musiek. Sy skryf ook haar eie lirieke en musiek en eksperi­menteer met kontemporêre genres. Kontak Vaughn Visagie by 074 643 4011 of info @capegroove.co.za vir meer inligting.