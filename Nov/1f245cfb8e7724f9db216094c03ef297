NADEEMA Philander (44) van Bonteheuwel het Dinsdag by die Distrik Ses-daghospitaal in Kaapstad vermis geraak. Sy het haar blyplek 08:15 verlaat om medikasie te gaan kry. Die hospitaal se security bevestig sy was daar, want hulle het mekaar gegroet. Philander het haar hospitaalkaart ingehandig, maar terwyl sy gewag het vir haar medikasie, is sy telkens buitentoe om te gaan rook. Toe haar naam geroep word, was sy witweg. Sy is nog nie weer gesien nie. Philander is 1,5 m lank, weeg 68 kg en het lang, swart hare. Sy’t swart tights, ’n grys jersey, blou scarf en swart tekkies aangehad. As jy iets weet, bel sers. Williams van Kaapstad-Sentraal by 021 467 8060 of 072 560 2624.