LEDE van die Philippi-polisie het Donderdagoggend â€™n opsporingsoperasie na gesoekte verdagtes begin. Altesaam 22 verdagtes tussen die ouderdom van 18 en 31 is aangekeer vir misdade soos moord, poging tot moord, gewapende roof, aanranding, diefstal en saakbeskadiging. Hulle is almal van Hanover Park en omgewing. Party verdagtes is vir meer as een saak gesoek. Die verdagtes is by 33 sake betrokke. Hulle verskyn almal binnekort in die Athlone-landdroshof. Inwoners met inligting oor ander sake in die Philippi-area word gevra om die polisie te bel by 021 695 1503 of Crime Stop by 08600 10111.