VERBIED Guy Fawkes celebrations nou once and for all. Talle mense het gister dié noodkreet aan die regering gerig nadat verskeie mense Maandag beseer is. Guy Fawkes is toe gevier. JP Smith is een van dié wat sy stem dik gemaak het oor die voorvalle van geweld op dié dag. Hy is die Stad Kaapstad se mayco-lid vir veiligheid, sekuriteit en maatskaplike dienste. Volgens Smith is 11 gevalle aangemeld waarin mense seergekry het. “In Delft is ’n seun se hande beseer toe klappers na hom gegooi is. “By die Strandfontein Pavilion is twee meisies van 7 en 10 jaar oud beseer. “Vier mans en twee vroue het ook daar seer­gekry. “In die Athlone-stadion het twee mans ligte beserings aan die gesig opgedoen.” Volgens Smith is ’n brandweerman in Delft beseer en het klappers ’n brandweerwa beskadig. Smith sê dit was veral bad in Lavender Hill, Parkwood, Kensington en Grassy Park. “Voetgangers en voertuie het die targets geword van aanvallers wat mense met kondome vol verf gegooi het. Ons het beslag gelê op hokkie- en gholfstokke waarmee mense aangeval is. Misdadigheid het nou ’n kenmerk geword van Guy Fawkes.” Smith sê baie van die oortreders is kinders. “In Tafelsig het ’n skare van sowat 400 mense twee voertuie van die metropolisie met klippe gegooi. Tyres is in die pad aan die brand gesteek. Rubberkoeëls en stun grenades is gebruik om die skare uiteen te jaag.” Smith sê hulle wil die nasionale regering weer vra om fireworks te verbied. “Mense en diere kry seer. Eiendom word beskadig.” Suster Magda Kleyn, hoof van die Tehillah-rehabilitasiesentrum en ’n gemeenskapswerker in Elsiesrivier, voel Guy Fawkes­ het in iets slegs ontaard. Sy dink celebrations op dié dag moet stopgesit word. Kleyn sê talle ou mense is aangerand, rondgetrek en vol verf gegooi. “Laities hardloop met messe in die strate rond. Guy Fawkes is nie wat dit was toe ek ’n kind was nie. “Dit moet ’n gelukkige ding wees – nie uitspattig nie. Diere loop ook deur. Daar is geen beheer nie. “Baie van die ouers is nie eens teenwoordig nie. Dit moet stopgesit word.” Kleyn sê die vieringe raak abusive. Sy voorspel iemand gaan nog sterf. In Gatesville het wets­toepassers klappers ter waarde van R37 000 gekonfiskeer. Die sosiale media was gister vol kommentaar van mense wat die Guy Fawkes-skollies veroordeel nadat ’n foto van ’n bebloede seun op Facebook gepost is. Daar kon nie vasgestel word of die kind wel tydens ’n Guy Fawkes-verwante voorval seergekry het nie.