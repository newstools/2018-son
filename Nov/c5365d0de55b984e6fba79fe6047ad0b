HAAI, Sonlanders! Vandag plaas ons deel 2 van KEITH MEYER se kortverhaal Passie Bevlek. Dit speel af in 1998 op die plaas Erfgenaam, waar Jan “Vlek” Botha, die eienaar, met die getroude huishulp Soes Gertse begin jol terwyl sy vrou, Carla, rondkerjakker. Toe Carla op ’n bootreis gaan, raak die servant toe die miesies en die Bothas se weelde­rige badkamer is hulle main opklim-stasie. Kort daarna kom die ander plaaswerkers agter Soes se magie begin wys ... Lees nou verder. DIT is die jare net ná die begin van die nuwe Suid-Afrika. Sommige mense het aangepas en ander nie. Jan “Vlek” Botha en sy ouer vrou, Carla, bedryf Erfgenaam, die Klein-Karoo se grootste wingerdplaas. Jan Vlek sorg goed vir sy plaaswerkers, maar dis veral hulle huishulp, Soes Gertse, wat die beste deal kry... Die plaaswerkers skinder dat daar moontlik meer as net ’n baas-kneg-verhouding tussen Jan en Soes is. En toe Soes se pensie begin stoot, het die werkers sommer dadelik hulle somme gedoen ... “Ek sweer dit is daai tyd toe miesies Carla op daai bootreis na Namibië toe is. Toe het Soes mos vir daai twee weke ingeslaap. “Haar man, Apie, was heeltemal oukei daarmee, want Soes het mos double pay gekry. “Nou lyk dit sy het meer as net double pay gekry,” skinder die werkers saans in hulle huisies. Jan Vlek kom dit te hore en roep die werkers bymekaar: “Dié strontpratery stop net hier. “Ek skiet ’n ding vrek wat my naam aan Soes koppel. As sy swanger is, sy het mos ’n man! “As Carla of enige iemand van dié skinderpraatjies hoor, vrek hy of sy soos ’n hond.” Daardie Vrydagmiddag toe Carla winkels toe gaan, is dit weer kooi toe vir Piet en Soes. Selfs Piet kan nou sien en voel dat sy skelmpie pregnant is. “Ja, ek is nou al ses maande pregnant, Jan. My man is ’n suikerlyer en kan nie meer kind maak nie. Dis net met jou wat ek geslaap het. “Moet ons nie maar vir Carla vertel nie? Dan praat jy met Apie en gee hom genoeg geld om sy mond stil te hou?” vra Soes. Jan worstel. Hy dink net wat sy ryk en gesiene vriende gaan sê. En wat gaan Carla sê, want dis eintlik haar plaas wat sy geërf het? Sy sal hom mos skei en hy sal kaalgat uit die huwelik stap. Net omdat hy nie sy gulp toegehou het nie. En dit nogal vir hulle servant! Carla se eer in sosiale kringe sal permanente skade opdoen. Die Bothas van Erfgenaam sal die laughing stock van die skatryk stywe-nek-mense wees. Wat Jan verder kwel, is dat Soes se kind dan waarskynlik die enigste erfgenaam van Erfgenaam gaan wees ... Die uur slaan dat Jan en Soes met haar man, Apie, moet gaan gesels. Negotiate. Arme Apie skrik hom omtrent in ’n ander bloedgroep in toe hy uitvind Soes is pregnant. En toe skrik hy hom weer skoon uit sy suiker uit toe hy hoor dit is ryk Jan Vlek se kind. “Jy sal diep in jou sak moet krap om my bek stil te hou, jou gemors. “Dis my vrou wat ek liefhet wat jy so verlei het. “Nou kom vra jy nog ek moet stilbly en jou kind as my eie grootmaak, jou gemors! “Ek’s lus en laat die hele Karoo weet en vernietig jou heeltemal. “Maar oukei, ek soek R10 000 per maand vir my toe bek. “Skiep net een maand en jy is in jou moer. Jy en hierdie sleg vrou, Soes, van my. “Ek voel f*kk*l vir daai kind nie,” skel-vloek Apie. Die ooreenkoms word geteken, maar die afskrif bly in Soes en Jan se besit. Apie se bewys is die R10 000 per maand. Carla behandel Soes met liefde omdat sy dink dis haar en Apie se kind. Selfs kliniek toe word Soes gery en die toekomstige babakleertjies word by Naartjie, die bababoetiek, gekoop. Ten duurste. Toe breek die tyd aan dat Soes se water breek en daar word met haar hospitaal toe gejaag. Daar word die oulikste seuntjie gebore ... Gelukkig nie met Jan se blonde hare nie, maar met die rooi-bruin hare van ma Soes. Jan panic behoorlik, maar Carla dink dis omdat sy nie vir Jan ’n erfgenaam vir Erfgenaam kan gee nie. Selfs die hospitaal se personeel dink dis maar net ’n omgee-madam van Soes wat haar so bystaan. Daardie aand toe Soes haar klein bloedjie in haar arms neem, merk sy iets tussen sy boudjies op. Sy raak yskoud en begin swyg soos die graf. Sy weier om dit met enigiemand anders te deel. Niemand mag ooit hiervan uitvind nie. Dit moet haar geheim bly. Tog wonder sy of sy dit met Jan moet deel. In die voue van sy boudjies sit daar ’n vreemde teken. Dit lyk soos ’n driehoek. ’n Rooi driehoek ... Presies dieselfde vorm as die een waarvan Jan sy bynaam, Jan Vlek, vandaan gekry het! Die dag nadat sy ontslaan word, kom besoek Jan haar alleen by haar huis in Bergvliet. “Jan, kyk hier, hier sit jou geboortevlek. “Gelukkig is dit baie goed weg­gesteek. Niemand sal dit sommer daar sien nie. “Jy moet klein Jason tog nie verstoot nie,” soebat sy. Jan is nou meer as ooit bekommerd. Sê nou net iemand gewaar die vlek en verbind dit met sy eie vlek? Dan weet almal mos dis sy kind ... “Jy moet die kind weggee. Sommer laat aanneem in ’n ander provinsie. So gou moontlik. “Iemand gaan daardie vlek ontdek en dan is ek in my glory,” meen Jan Vlek. Soes worstel. Die moederlike instink wil haar nie laat afsien van haar eie bloed nie. Maar sy weet ook waartoe Jan in staat is. Sê nou net Jan skiet hulle dood soos hy belowe het as iemand uitvind? Dan het sy tog niks van die kind nie? Soes sit haar werk voort by die Bothas. Eendag kom Carla die kombuis binne met klein Jason op haar arm. Sy het vir die kind ’n skoon doek aangesit en dit lyk asof sy iets op die hart het. Sy sê: “Dis mos Jan se vlek! Dis Jan se kind, dit weet ek al lankal. Ek sal hom grootmaak as my eie.” Soes skrik so groot dat sy ’n hartaanval kry en sterf ... Weke later neem Carla die kind toe as haar eie aan. Sy vergewe Jan, maar nou deel hulle nie meer ’n bed nie ... Nou is Carla voortaan alleen die kind se ma. Apie benefit steeds lekker uit die deal uit. Maar hy raak later gierig en eis meer. En een oggend hoor die werkers toe Apie het versmoor ... Wat dink jy van hierdie storie? Enige voorstelle? SMS na 32369