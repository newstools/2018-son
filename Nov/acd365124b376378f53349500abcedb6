Mortimer Saunders is skuldig aan verkragting en premeditated moord van Courtney Pieters.Regter Pearl Babalwa Mantame het tydens haar uitspraak Saunders se weergawe dat hy die drie-jarige met sy vingers penetreer het reject.Mantame sê die penetrasie was met Saunders se penis en dat kleine Courtney nog gelewe het.Volgens die regter sou net 'n paar minute genoeg wees om 'n moord te beplan.Giser is die stram verhouding tussen Courtney se ma en die kind se killer, wat eindelik tot die toddler se dood gelei het, onder die soeklig geplaas. Saunders, geklee in ’n bruin leerbaadjie, het met alle erns na regter Mantame geluister. Die hof was stampvol ondersteuners vir Courtney. Haar bedroefde ma en pa het styf teen mekaar op die voorste banke gesit. Saunders het reeds erken hy het die driejarige Courtney vermoor en onsedelike dade met haar kleine lykie gepleeg. Die staat sê dit was verkragting en dat Courtney nog gelewe het toe sy verkrag is. Courtney is vir nagenoeg 11 dae vermis toe haar lykie op 13 Mei verlede jaar in bossies naby die fabrieke in Epping gekry is. Mantame het gister met haar uitspraak in die saak weer na verskeie mense se getuienis verwys. Sy het eers Saunders se pleit­verduideliking uit­gelees. Volgens die verduideliking was Saunders kwaad vir Juanita Pieters, Courtney se ma, wat haar twee minder­jariges sonder toesig gelaat het toe sy werk toe is. Hy sê hy was op leave en wou laat slaap, maar Courtney het aanmekaar na sy kamer gekom om TV te kyk. Dit is toe dat hy die kind miergif ingegee het om haar siek te maak. Toe sy geraas wou maak, het hy sy hand oor haar mond gesit, sy arm om haar nek en haar gewurg en versmoor. Mantame het ook Juanita se getuienis aangehaal. “Volgens haar kon sy en Saunders mekaar nie verdra nie en het sy nooit rêrig ’n regte rede hiervoor gegee nie.” Juanita het ook getuig dat sy Courtney nooit alleen gelos het nie en dat die volwassenes by die huis altyd na Courtney omgesien het terwyl sy by die werk was. Die betrokke dag was Courtney se broer, Adrian (toe ses), ook tuis. Juanita het ook gesê sy blameer haarself gedeeltelik vir haar kind se dood omdat sy gedink het haar kinders is in goeie hande (met verwysing na Saunders en die ander volwassenes wat in die huis agtergebly het). Nóg ’n familielid se ge­tuienis oor hoe Saunders en Juanita niks liefde vir mekaar gehad het nie, is weer opgeroep. Die familielid, die vrou wat Courtney se lykie gevind het en verskeie ander het getuig dat Saunders saam na Courtney gesoek het en dat hy heeltyd baie kalm gelyk het.