TOE Donovan Heugh sy vermeende rape-slag­offer uit die bloute by die arm inhaak, het sy so groot geskrik dat sy haar natgepiepie het. So getuig die minder­jarige seun (17) gister in sy en Heugh (25) se verkragtingverhoor in die Baaise hooggeregshof. Hulle is daarvan aangekla dat hulle ’n kleuterskool-onnie op 17 Julie 2017 ontvoer en haar in bosse naby die Gelvan-sportterrein verkrag het. Heugh het gister in kruisondervraging getuig hy is ’n hairstylist. Volgens hom het hy al die betrokke onnie se ex-lover ook haircuts gegee. Heugh getuig die onnie se boyfriend­ het hom in ’n stadium van haar vertel en dat hulle ’n kind saam het. Volgens Heugh het die onnie se boy-friend haar al in ’n stadium aan hom voorgestel. Heugh sê hy het die onnie al baie gesien, dan chat hulle. Die onnie het verlede week getuig sy het Heugh en die minderjarige seun nog nooit voor die voorval gesien nie. Heugh se lawyer, adv. Deon Erasmus, het sy (Heugh se) weergawe aan die onnie gestel – dat (Heugh) haar die aand van 16 Julie verlede jaar in Zimdahlstraat sien stap het. Sy sou aan Heugh gesê het daar is ’n stryery by haar huis en dat sy net ’n plek soek om te chill. Hierna sou sy en Heugh toe na ’n huis in Fitchardstraat gaan, waar hulle, volgens Heugh, toe later intiem verkeer het - glo met haar toestemming. Gister sê Heugh aan adv. Mark Driman, die aanklaer, as jy bekend is in die area, is dit safe om met ’n girl in Zimdahlstraat na Fitchardstraat­ te stap. Volgens hom is daar op pad vanaf Zimdahlstraat na Fitchardstraat baie gangs, soos die Upstand Dogs en Hondekoppe verby wie hulle moes stap. Heugh getuig gister hy is ’n lid van die Dondolos gang. Driman het Heugh gelei om te getuig hy staan in die beskuldigdebank omdat die onnie hom daarvan beskuldig dat hy haar selfoon gesteel het. Volgens Heugh het hy ook nog nooit ’n nose ring gedra nie. Hy sê die scar aan die regterkant van sy neus het gekom nadat hy met ’n klip geslaan is. Heugh sê hy weet nie hoekom hy stilgebly het toe hy in hegtenis geneem en die klagte aan hom voorgehou is nie. Hy en die seun staan ook tereg op klagte van ontvoering, die rig van iets wat ’n persoon kan laat dink dis ’n vuurwapen en roof met verswarende omstandig­hede. Driman het hom gelei om te getuig hy het by sy inhegtenisneming gesê hy verstaan dié klagte teen hom.