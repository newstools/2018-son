DIE polisie van Macassar het met ’n geregtelike nadoodse ondersoek begin nadat ’n man se lyk Woensdag op die plaaslike strand uitgespoel het. Sers. Noloyiso Rwexana, ’n polisiewoordvoerder, sê die liggaam is omstreeks 07:00 gevind. Die slagoffer was geklee in ’n swart kortbroek en ’n groen vest. Na verneem word, kan die ras van die slagoffer weens die uitwerking van die see­water op die vel nie bepaal word nie. Dit is nie seker hoe lank die slagoffer in die water was en waar hy vermoedelik verdrink het nie. Mense met inligting wat die polisie kan help, word gevra om sers. Mari Baron te bel by 021 857 7105.