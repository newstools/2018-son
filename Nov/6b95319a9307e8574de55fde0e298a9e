CHELSEA se legendariese Didier­ Drogba het bevestig hy hang sy stewels op ná ’n “ongeloof­like 20 jaar”. In die twee stints wat dié boorling van die Ivoorkus by Stamford Bridge gelewer het, het hy 164 doele in 381 wedstryde aangeteken. Drogba was ook ’n lid van die Chelsea-spanne wat vier Engelse Premierliga (EPL)-titels en ’n Champions League-titel (2012) verower het. Die 40-jarige Drogba was die afgelope 18 maande op die boeke van die Amerikaanse klub Phoenix Rising, waarvan hy ’n mede-eienaar is. Drogba sê: “Ek het besluit om my loopbaan ná ’n ongelooflike 20 jaar af te sluit.” Drogba het top-flight sokker gespeel eers toe Guingamp in die Franse Ligue 2 hom op 23 gesign het. Hy is daarna na Marseille en 18 maande later na Chelsea. – AP