GEORGE. – Kleinboere in die Nekkies-gebied naby Knysna loop erg deur onder voortdurende veediefstal. Die boere, wat nou geen ander keuse het as om hulle vee 24/7 op te pas nie, glo dis die werk van veediefstal­sindikate. Hulle is daarvan oortuig dat baie smouse in die gebied die vleis van hulle gesteelde vee verkoop. Nomzamo Gwili het nou net ses varke oor nadat nóg drie Sondag gesteel is. Maar, sê, Gwili dis nie net varke nie: Skape, bokke en hoenders is ook op die diewe se “shopping list”. Nag Die kleinboere het dié week vergader om te praat oor hoe hulle voortaan hulle vee gaan beskerm, veral noudat die feestyd voorlê. Gwili sê: “Ons glo die diewe kom laat in die nag na ons krale. Nou het ons besluit ons gaan mekaar se krale oppas.” Vellem Paulse, wat twee skape­ verloor het, sê dis frustrerend om ’n mens se swaar verdiende inkomste so te verloor. ’n Vleissmous, Samuel Jokweni­, ontken dat hulle vleis van diewe koop. Jokweni sê: “Ja, ons het gehoor daar is mense wat vleis van diewe koop, maar ek koop myne direk van die slagpale.”