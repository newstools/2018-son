VIER voorgestelde datums vir die verkiesing in Mei 2019 is bekend gemaak. Die datums is 8, 15, 22 of 29 Mei. Glen Mashinini, voorsitter van die Onafhank­like Verkiesingskommissie van SA (OVK), het die aankondiging gedoen. Finale registrasies vir kiesers sal aan die einde van Januarie plaasvind. Volgens Mashinini het die kommissie in Augustus met pres. Cyril Ramaphosa vergader. Die president het gesê dit moet voor Junie plaasvind. Ingevolge die wet moet dit voor Augustus gehou word. Ramaphosa sal die datum in Februarie aankondig. – News24