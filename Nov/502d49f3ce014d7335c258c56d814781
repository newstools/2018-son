DIE Springbok-herlewing onder Rassie Erasmus se afrigting is besig om vrugte af te werp. Die Bok-breier sal omtrent in sy noppies wees oor die feit dat twee van sy spelers, die haker Malcolm Marx en skrumskakel Faf de Klerk, deur World Rugby vir die toekennings as Speler van die Jaar benoem is. De Klerk en Marx kom te staan teen die All Black-losskakel Beauden Barrett, All Black-vleuel Rieko Ioane en Ierland se losskakel Johnny Sexton vir die toekenning. Die Bok-vleuel Aphiwe Dyantyi is ook verlede week vir die Breakthrough Player of the Year benoem. Die wenners word op 25 November in Monte Carlo bekend gemaak.