Woensdag het die PE Express ’n advertensie geplaas wat lui dat dié meisiekind, wat op 30 April 2012 gebore is, op soek is na haar pappa. “Die pa is bekend as Early B en hy woon na bewering in Bethelsdorp in Port Elizabeth,” lui die advertensie in die koerant. Earl Swartz (29), beter bekend as Early B, woon in Bloemendal en sê hy het die advertensie gesien. Hy sê egter sy kan nie sy kind wees nie, maar dat hy dit sal opvolg. Hy het Vrydag in Johannesburg geland en sê hy sal ondersoek instel wanner hy terug is in sy hometown. “Ek is seker dat dit nie so is nie. Eerstens, meisies by wie ek slaap, ken my naam en van. “Tweedens, dis al ses jaar en dis nie so swaar om my te kry nie. “Laastens, ek het die mense gebel en hulle het gesê hulle was in Uitenhage by my waar ek gebly het. Uireiking “Ek het nog nooit in Uitenhage gebly nie. Dis regtig net ’n storie.” Swartz het vanjaar nuwe hoogtes bereik in sy musiekloopbaan toe hy gesign is deur Universal Music. Sy nuwe album, Aangename Kennis, het binne die eerste dag van sy uitreiking in Augustus nommer 1 op iTunes se Afrikaanse trefferparade gehaal. Meer as 10 jaar gelede het Swartz nog liedjies in sy kamer record en treffers soos “Dakskroef” en “Auntie Bekkies” uitgereik. Hy het ook ’n Ghoema-toekenning verower vir “Bene Lam” – 2017 se beste hip-hop-liedjie. Sy musiekvideo genaamd “Ben Ten”, wat ook op die album Aangename Kennis is, het nagenoeg 416 000 views op YouTube gekry. W. Laubscher, ’n maatskaplike werker by die ACVV in Despatch, het aan Son op Sondaggesê die meisietjie se versoek is ’n vertroulike saak en hulle kan nie die kind se besonderhede bekend maak nie.