SÃ“ LYK die betalings wat Heerkos Projects, een van Fareed Fakir se maatskappye, glo aan Mongameli Bobani, die Baaise mayor, gemaak het. Die eerste betaling van R100 000 is op 30 April 2014 aan Bobani gemaak. Drie betalings is in November 2014 gemaak: R100 000 op 3 November, R50 000 op 7 November en R10 000 op 28 November. Op 1 Desember 2014 het Bobani R252 036,50 ontvang en op 8 Mei 2015 R102 000. Luidens die verklaring van kapt. Henk Fourie van die Valke het die betalings plaasgevind terwyl Heerkos Projects by die IPTS-stelsel en die munisipaliteit betrokke was.