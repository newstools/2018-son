NADAT hy haar verkrag het, wou hy by haar weet hoekom dinge tussen haar en haar kind se pa nooit uitgewerk het nie. Dít het Donovan Heugh (25) glo vir die onderwyser gevra nadat hy haar na bewering verkrag het. Volgens die onnie weet sy nie waar Heugh aan dié detail gekom het nie. Sy sê hy het haar en haar kind se pa se name geken. Volgens haar het Heugh ná die rapes vir haar gesê hy is jammer oor wat hy gedoen het en dat hy kan sien sy is nie ’n bad persoon nie. Huil Volgens haar het die twee van hulle toe in die rigting van Standford Road gestap, waar hulle ’n taxi gevang het. Sy sê Heugh het in Kobusweg en sy in Bellweg uit die minibustaxi geklim, waarna sy huis toe gestap het. Die slagoffer sê toe sy by haar ouerhuis instap, het sy op die vloer geval en begin huil. Sy vertel verder haar ma het toe haar pa gebel nadat sy haar vertel het sy is verkrag. Die victim sê haar pa het haar toe polisiestasie toe geneem, waarna sy toe na die Dora Nginza-hospitaal geneem is vir ’n mediese ondersoek.