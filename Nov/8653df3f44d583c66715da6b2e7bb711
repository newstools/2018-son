DIE inwoners van Soetvelde- en Tweeling-hof in Elsies­rivier leef in vrees. Nóg drie mense is in die laaste paar dae hier in die fletse doodgeskiet. In die nuutste moord is Quinton Jansen (22) gister omstreeks 21:20 uitgehaal. Dit kom net ’n dag nadat Zainonessa Stoffels (30), ’n onskuldige ma, Sondagaand by Soetvelde-hof doodgeskiet is toe sy in die bendes se kruisvuur beland het. Die omstanders het probeer om Jansen – die pa van ’n nege maande oue baba – se lewe te red. Hulle het ’n lap op die wond gedruk om die bloed te keer. Hy het egter te veel bloed verloor en is dood voordat die ambulans opgedaag het. Paramedici het hom op die toneel dood verklaar. Volgens ’n inwoner wat verkies om anoniem te bly, is Jansen van agter af in die rug geskiet. Hy het blykbaar teen die woonstel se trappe op gevlug toe hy getref is. Hy het in die huis by sy girlfriend inmekaargesak, waar hy aan sy wonde beswyk het. Inwoners is ontstoke oor die bendegeweld en voel dit is nou tyd om op te staan teen die geweld en ben- des. Die kinders se vryheid om net kind te wees en buite te speel, word van hulle af weggevat. Die inwoners kla hulle woon in ’n war zone en benodig sigbare polisie om hulle te beskerm. Volgens kapt. FC van Wyk, ’n polisiewoordvoerder, is niemand nog gearresteer nie. Hy bevestig ’n moordsaak word ondersoek.