’N KAAPSE lawyer se naam is gister van die algemene balieraad se rol geskrap omdat hy sy kliënte met miljoene ingeloop het. Siyakudumisa Mlunguza is in 2007 tot die balie toegelaat. Die raad het bevind Mlunguza het sy kliënte overcharge. Hy het ene Dalasile in 2011 met R44 615 ingeloop. Dié geld was glo vir regskoste, maar die hof het bevind dié fantastiese bedraggie was bo die standaard-betaling. Nog ’n kliënt, ene Velebhayi, het in 2012 deurgeloop. Eers twee jaar nadat Mlunguza sy eis by die Padongelukkefonds gehanteer het, het hy gehoor R366 370 is aan hom toegeken. Hy het net R106 370 daarvan gesien. Ná vele pogings om Mlunguza in die hande te kry, het hy ’n SMS van die scaly lawyer gekry om te sê sy regskoste van R260 000 is afgetrek. Mlunguza het vir hom gesê daar is boonop nog geld kort. Die hooggeregshof het die saak aangehoor en bevind dat Mlunguza twee keer die toelaatbare koste gecharge het. Nog ’n man, ene Tunda, was in 2013 Mlunguza se victim. Tunda het sowat R13 000 van die Padongelukkefonds gekry. Mlunguza het hom ingelig dat die hele bedrag R22 287 was, maar dat R10 000 vir sy hospitaalkoste gegaan het. Van die oorblywende geld het hy ander spesialis-dokters betaal. Maar hiervoor kon hy geen strokie wys nie. ’n Vrou, net bekend as Ngcobo, is in Desember ingeloop. Sy het R150 000 by die Padongelukkefonds gekry. Net R40 000 hiervan het in haar rekening beland. Mlunguza het haar laat verstaan dat R110 000 vir regskoste gegaan het. Vyf ander mense is so ingeloop voordat Mlunguza sy praktyk Oos-Kaap toe verskuif het. Hy het aangevoer die Kaapse hooggeregshof het nie die reg om hom te skors nie omdat hy nie meer in dié jurisdiksie praktiseer nie. Regter Rosheni Allie het ondanks sy kapsie voortgegaan en sy naam geskrap. “Wat kommerwekkend is, is dat hy steeds nie verantwoordelikheid vir sy aksies aanvaar nie,” sê Allie.