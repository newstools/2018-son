CLAUDIO Ranieri is terug in die Engelse Premierliga – een seisoen nadat sy en Leicester City se paaie geskei het. Dié Italianer is gister aangewys as Fulham se nuwe bestuurder wat dié klub van Londen van relegasie moet red. Ranieri neem die leisels oor by Slaviša Jokanovic. Fulham beklee die laaste posisie op die punteleer met 5 punte ná 12 wedstryde. Die 67-jarige Ranieri was onlangs bestuurder van die Franse Ligue 1-span Nantes. Uitnodiging Die tactician het in die 2015-’16-seisoen groot opslae gemaak toe hy ’n gemiddelde span soos Leicester City na sy eerste Premierliga-titel gelei het. Volgens Ranieri is hy in sy skik om na die Premier­liga terug te keer. “Dis ’n eer om mnr. Khan se uitnodiging te aanvaar om Fulham te lei,” het Ranieri gesê. “Fulham se doelwit moet nooit wees om net elke seisoen sy status te probeer behou nie. “Ons moet ’n moeilike opponent wees.” – AP