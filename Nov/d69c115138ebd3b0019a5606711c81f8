LADISMITH. – Senior burgers is van die kwesbaarste en dierbaarste in die gemeenskap. Daarom is die motto van die SAPS in die Suid-Kaap om hulle altyd veilig te hou. Hulle het nou met ’n projek begin, Eden se ‘Promote safety for seniors’. Altesaam 13 polisiestasies in die Suid-Kaap het saam met seniorburger-organisasies die program aangebied. Oudtshoorn en Ladi- smith se seniors het dramas oor domestic violence, drugs en alkoholmisbruik aangebied. ’n Senior vroutjie van Oudtshoorn sê: “Soms is vroue mos maar bang om sake teen hulle mans te maak wat hulle abuse. “Hulle kry die pak en aanvaar dan maar ewe gedweë die verskoning agterna. Daardie bose kringloop wat hom keer op keer herhaal.” Die ouer garde het ook ’n drama-boodskappie vir kinders gehad: Gehoorsaam julle ouers, oumas en oupas. Oom Hans Muller van Dysselsdorp het soos ’n wafferse rock star die gehoor vermaak met songs soos “Jaloersbokkie” en baie meer. Daar was selfs seniors wat met hulle trompoppie-stappies gewys het oud is ver van koud. Calitzdorp se mense het die gehoor gewyd gemaak met gospel songs. Genl.maj. Oswald Reddy het die 150 lede aangemoedig deur daarop te wys dat hulle ’n inspirasie is: “Hulp kom net van God. Gee blomme terwyl julle nog leef. Ons sal nie toelaat dat ons ouer garde misbruik word nie!”