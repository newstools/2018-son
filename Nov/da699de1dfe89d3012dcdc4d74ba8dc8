CHELSEA se bestuurder, Maurizio Sarri, verwag dat Eden Hazard vandag ’n rol kan speel ná sy terugkeer in die span. Die Blues pak die sukkelende Crystal Palace in ’n Premierliga-stryd op Stamford Bridge. Hazard sukkel die laaste tyd met ’n seer rug. Dié Belg het hom beseer tydens hulle gelykop uitslag van 2-2 teen Manchester United ’n paar weke gelede. Dis juis waarom Hazard die drie wedstryde van die span van Londen daarna uitgesit het. Hy het wel Donderdag en Vrydag saam met die groep geoefen. Sarri is steeds onseker of hy beskikbaar sal wees vir ’n volle wedstryd. Eweknie “Dit was sy eerste oefensessies saam met die span in twee weke en ek twyfel of hy beskikbaar sal wees vir die volle 90 minute,” meen Sarri. “Hy sal waarskynlik beskikbaar wees om 40 tot 45 minute vir ons te speel, so dis belangrik vir ons,” voeg Sarri by. Intussen sê Sarri se eweknie by Palace, Roy Hodgson, wat die uitslae betref, was hulle ongelukkig in hulle vorige wedstryde. Die Eagles is steeds sege­loos ná hulle laaste vier wedstryde. “Vertroue vereis moed,” wys Hodgson uit. “Jy moet die moed hê om sokker te speel en dis wat ons doen.” – AP