DIE Grondwet sal verander word om die onteiening van grond sonder vergoeding toe te laat – selfs al wen die ANC nie in 2019 die verkiesing nie, het die ANC-koukus dié week in die parlement gesê. “Die druk van Suid-Afrikaners vir grondhervorming sal daar wees, ongeag watter party in beheer is,” het Vincent Smith op ’n nuuskonferensie gesê. Die ANC-LUR het gepraat nadat die Joint Constitutional Review Committee ’n aanbevelingsdokument aanvaar het dat die Grondwet verander word om die onteiening van grond sonder vergoeding moontlik te maak. – News24