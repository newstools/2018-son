Malusi Gigaba het die eerbare ding gedoen en as minister bedank – voor hy uitgeskop word.Pres. Cyril Ramaphosa sê in ‘n verklaring hy aanvaar die bedanking van Gigaba.“Die President het sy waardeering uitgespreek vir Minister Gigaba se diens aan die regering en die mense van Suid-Afrika,” lees die verklaring.Gigaba het onlangs onder kritiek deurgeloop na die Appelhof en die Grondwethof ‘n vroeë bevinding bevestig het – dat die minister aan die hooggeregshof gelieg het in die Fireblade-saga.Die openbare beskermer, Busisiwe Mkhwebane, het ook aanbeveel dat Ramaphosa ingevolge die wet op uitvoerende lede etiek stappe neem teen Gigaba.Asof dit nie genoeg was nie, was daar ook onlangs ‘n seks clip wat die rondte gedoen het. In die video wys dit Gigaba besig met ‘n seksdaad. Die minister van vervoer, Blade Nzimande, sal tydelik as minister van binnelandse sake waarneem. 