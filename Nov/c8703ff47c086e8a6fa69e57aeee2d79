IN EEN uit elke twee sekssake in die Oos-Kaap is ’n kind of jong mens onder 20 jaar oud betrokke. Die LUR vir veiligheid en sekerheid, Weziwe Tikana, het dié skokstatistiek op ’n vraag in die parlement gegee. Uit die 7 966 sake van seksuele geweld wat in die 2017/’18-boekjaar in die Oos-Kaap aangemeld is, betrek 3 951 (49,6%) kinders en jong mense onder 20 jaar oud. Tikana sê 476 (5,98%) van die slagoffers was jonger as 6 jaar oud en 1 179 (14,8%) was tussen 7 en 13 jaar oud. Die drie stasies met die hoogste getal seksuele misdrywe in die Oos-Kaap is Mthatha, Lusikisiki en KwaZakhele in die Baai. Tikana sê ’n bydraende faktor tot die seksuele misdrywe teen kinders is dat hulle sonder toesig of by ondoeltreffende versorgers gelos word. Sy sê voorts jong meisies wat by taverns en shebeens uithang, loop ’n hoë risiko vir sexual attacks. Ander faktore, sê Tikana, is ’n toename in pedofiele en human trafficking. Bobby Stevenson, die Oos-Kaapse DA-skaduminister van veiligheid en sekerheid, sê dié out­rageous statistiek is tekenend van ’n algemene morele insinking van die gemeenskap. Stevenson meen meer moet gedoen word om te verseker dat hierdie sexual predators se besonderhede op die nasionale register vir seksoortreders geplaas word. Volgens hom moet die lys gebruik word om hierdie oortreders dop te hou. Só kan toekomstige misdade voorkom word. Stevenson sê die prentjie wat hier geskets word, highlight die groot behoefte aan ’n goed opgeleide polisiediens met hoogs bekwame speurders met die nodige forensiese kwalifikasies sodat hulle dié oortreders kan opspoor. Hy sê verder dat die polisie ook ’n omgewing moet kan skep waar slagoffers die vertroue kan hê om na vore te kom en hulle stories te vertel. Tikana moes ook toegee dat 43 van die 196 polisiestasies in die provinsie nie slagoffervriendelike kamers het nie. Stevenson sê hierdie probleem benodig ’n benadering wat gemeenskappe betrek, insluitende ouers, die burgerlike samelewing en die polisie. Net as almal saamwerk om hierdie euwel te vernietig, kan hulle ’n veiliger gemeenskap vir almal bou.