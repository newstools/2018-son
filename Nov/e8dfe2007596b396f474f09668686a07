DIDDY soek sy meisie terug. Die musiek-mogul (48) en die sangeres Cassie (32) is mos onlangs uitmekaar nadat hulle langer as ’n dekade gedate het. Ek sien op E! Diddy (aka Puff Daddy aka Puffy aka Brother Love aka Sean Combs) probeer in die so­siale media om die meisie van sy drome terug te wen. Die talk show host Wendy Williams het geskinder dat Diddy Cassie vir ’n nóg jonger blaartjie gelos het. Die mooie Cassie het toe ’n baie sexy foto op Instagram gelaai en Diddy het heel stert tussen die bene op die foto ge-comment: “Lief vir jou, vir altyd.” Dit lyk asof Diddy nogal desperaat is om Cassie terug te wen, want in nog ’n post in die sosiale media soebat hy Cassie om na die love song Lady In My Life van oorle’ Michael Jackson te luister. Hy het geskryf: “As enigiemand Cassie dié naweek sien, sê asseblief vir haar sy moet 100 keer na dié song luister.” Ja-nee, spyt kom altyd te laat, nè, Diddy?