RASSIE Erasmus, Springbokafrigter, het nou wel sy transformasie-teiken gemis, maar hy sou Sondag breed ge-­smile het oor hoe een van sy gambles afbetaal het. Die Bok-span se nuwe haastige vleuel Aphiwe Dyantyi is deur World Rugby met die toekenning as die breakthrough player van die jaar vereer in Monte Carlo. Dié prys is in vorige seisoene deur die All Blacks Nehe Milner-Skudder (2015) en Rieko Ioane (2017) gewen. Maro Itoje van Engeland het in 2016 met die prys weggestap. Uitgetroon Hoewel Erasmus nie sy 2018-teiken van 45% swart verteenwoordiging gehaal het nie, verdien hy ’n klop op die skouer vir sy waagstuk om onervare en onbekende swart vleuels in te span. Dyantyi het met sy vertonings in die Bok-trui kop en skouer bo die res uitgetroon. Makazole Mapimpi, S’bu Nkosi en Cheslin Kolbe het almal ook prysenswaardige by­draes gemaak. Dyantyi se award is ’n bewys dat transformasie kan werk as afrigters meer geloof in swart talent plaas.