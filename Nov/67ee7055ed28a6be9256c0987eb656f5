KYK uit, rapper Riky Rick! Jy gaan ernstige kompetisie hê in die derde reeks van M-Net se program The Voice South Africa. Riana Nel, een van die sterkste vrouestemme en suksesvolste song­writ­ers wat plaaslike gospel- en popmusiek betref, gaan ook een van die rooi stoele op die show vat. Die op­names begin later die maand. Riana het ’n indrukwekkende re­sumé. Nie net het sy al heelwat hits gehad nie, sy het ook al talle pryse losgeslaan. Doer in 2001 al het Riana met haar eerste gospelalbum die prys vir beste nuwe kunstenaar én dié vir beste female vocalist gewen. Sy is ook aangewys as die beste gospel artist en beste nuweling. In 2012 het haar eerste pop­album, Die Moeite Werd, haar ’n darling in die musiekwêreld gemaak. Sy het boonop Sama, Huisgenoot-Tempo én Ghoema trophies in haar kassie. – Channel24