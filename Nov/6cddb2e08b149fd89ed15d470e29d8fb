MIND GAMES en sielkunde is gewoonlik die arena waar die eerste slag toegedien word. Nodeloos om te sê: In die Nedbank Cup is beslis nie ’n tekort hieraan nie. Die ironie van Saterdag se play-off final tussen The Magic en Greenwood Athletic is dat albei spanne hulleself as die underdog beskou. Dié groot bekerstryd word Saterdag van 15:00 af beslis op Greenwood se tuisveld, Solostraat in Retreat. Die wenner dring deur tot die ronde van die laaste 32 spanne. Daar wag ’n tuisstryd teen Orbit Col­lege. George Dearnaley is die afrigter van The Magic se ABC Motsepe- Tweede Liga-span. Hy het hulle favourite tag behoorlik probeer downplay ondanks sy hoër status. Dearnaley het volgehou hulle is wel die underdog omdat sy span in sy vorige drie wedstryde ’n dip gevat het. “Ons is een stap weg van die ronde van die laaste 32 spanne. Maar om eerlik te wees, dit was vir ons ietwat van ’n ontwrigting,” het Dear­naley uitgewys. “Ons league form het ’n dip gevat. Ons het injuries en suspensions gekry. “Boonop kon ons in ons vorige drie wedstryde in die liga net een punt verower. “As jy dit in ag neem, dink ek nie ons is favourites nie; ons is eerder die underdogs,” het die voormalige Bafana Bafana-doelskieter bygevoeg. Dearnaley het gesê hulle het groot respek vir die opposisie en sal hulle beslis nie onderskat nie. “Twee van my oudspelers, Kyle Siegers en Wesley Nicholson, is tans op hulle boeke. So, daar is ook ’n bietjie geskiedenis. Maar wees ver­seker: Wanneer ons Saterdag die veld vat, is dit no more Mr. Nice Guy,” het hy af­gesluit. Die underdog van die SA Derde Liga, Greenwood, het deurgedring nadat hy die streek play-offs die naweek in Beaufort-Wes gewen het. Die Green Machine, soos hulle genoem word, het Barcelona met 1-1 (10-9 op penal­ties), Overberg (2-0) en United FC (2-1) geklop. Mikheal George was danksy sy doelvernuf die Greenies se held. Hy kan sonder twyfel ’n groot bedreiging inhou vir The Magic. Bedank Intussen sê Lionel Miller, Dearnaley se eweknie by Greenwood, dit maak nie saak wat Saterdag gebeur nie, want sy spelers is reeds heroes in die klub en gemeenskap se oë. “Kyk, eerstens moet ons al die supporters, klublede, chairman en sommer almal bedank vir hulle onselfsug­tige support. Ons pak The Magic en kort geen motivering nie. Al is ons die underdog, kan The Magic weet hulle gaan dit nie maklik op Solostraat kry nie. Dis vir seker,” het Miller gesê.