ENGELAND het die skrumskakel Danny Care gedrop vir Saterdag se toets teen die Wallabies op Twickenham. Nathan Hughes is egter terug in Eddie Jones se groep vir hulle laaste toets van die jaar. Die Wasps-agtsteman is ingesluit in ’n groep van 28 spelers nadat hy vir ses weke geskors is. Die senter Alex Lozowski is ook weggelaat vir Saterdag se toets. Dít kom ná Engeland se sukkelsege van 35-15 oor Japan die naweek. Northamptonshire se Piers Francis en Manu Tuilagi is ook ingesluit. Tuilagi het laas in 2016 vir die Rose gespeel. Richard Wigglesworth, wat Saterdag in die tweede helfte speelkans gekry het, sal waarskynlik as cover vir Ben Youngs optree. Jones sê Engeland en Australië sal albei die jaar op ’n hoogtepunt wil afsluit. – BBC