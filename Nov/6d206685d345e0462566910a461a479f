“HY HET meer ontspanne gelyk toe ek vir hom sê dit was nie ek wat ’n saak teen hom gemaak het nie.” So het die staat se eerste getuie, Radley Dijkers, getuig in die intimidasie-en-afpersing-saak teen Nafiz­ Modack, Colin Booysen, Ashley Fields en Jacques­ Cronje. “Ek het vir hom gesê dit is Stuart Bailey wat die saak teen hom gemaak het,” het Dijkers getuig. Hy het gister getuig oor ’n vergadering wat ’n stakeholder­, ene Sue, ook bygewoon het. Probleme Die vergadering het by die Grand Café plaasgevind op 8 November, twee dae nadat Dijkers uitgevind het Bailey het ’n saak aanhangig gemaak. “Sue het aan Modack gesê sy was happy om die R90 000 aan hulle te betaal en wou nie enige probleme hê nie.” Maar Dijkers sê hy was glad nie happy nie. “Ek het vir Modack gesê ek het Bailey van die premises geban, maar dit was eintlik die eienaars.” Dijkers sê hy het so gesê omdat hy vir sy lewe gevrees het Die verhoor word op 15 April 2019 hervat.