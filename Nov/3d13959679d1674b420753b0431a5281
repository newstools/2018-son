DIE voormalige direkteur-generaal van die nasionale tesourie Lungisa Fuzile het gister voor die Zondo-kommissie van ondersoek na staatskaping begin getuig. Dis nadat die minister van openbare onder­nemings, Pravin Gordhan, sy getuienis afgesluit het. Fuzile het gesê hy en die voormalige minister van finansies, Nhlanhla Nene, het ’n goeie verhouding gehad. Fuzile het getuig dat Nene hom in Desember 2015 dié boodskap gestuur het: “Die byl is gekap.” Verstaan Dit was toe oudpres. Jacob Zuma vir Nene gefire en met Des van Rooyen – die sogenaamde weekend spe­cial-minister – vervang het. Fuzile sê hy het verstaan dat dit beteken Nene is gefire. Hy sê die ANC-veteraan Enoch Godon­gwana het hom die aand van Nene se afdanking gebel en gesê: “Jy kry nou ’n Gupta-minister met sy raadgewers.” Fuzile sê die laaste keer dat die land se begroting ’n surplus getoon het, was in die boekjaar 2008-’09. Die resessie van 2009 het die land se ekonomie geknou, sê Fuzile. – News24