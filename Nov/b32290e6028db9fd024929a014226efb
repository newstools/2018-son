OUDTSHOORN. – Iets het sy mielie gekielie. So glo ’n long distance- trokdrywer, Boeta Shy (skuilnaam), nadat ’n vreemde verskynsel hom getref het. Die groot geboude man met die boepens is ietwat skaam om oor sy “privaat bloufilm” te gesels. Boeta Shy vertel: “Ek was oppie lang pad. En jy weet mos maar hoe dit is met ons manne wat hulle die ‘siele op wiele’ noem. ’n Man raak mos moeg van daai stadige pas waarteen jy jou waardevolle vrag moet vervoer. “Die base kan mos opcheck of jy dalk te vinnig of onverskillig ry met hulle duur trokke.” Dis toe hy op pad was Oos-Kaap toe toe hy begin moeg raak het. “En daar by die vurk, tussen George en Oudtshoorn, het ek afgetrek. Dis daar waar die advertensieborde afgehaal is en so in die veld lê. “Sowat ’n halwe kilometer verder het ek sommer vinnig ’n uiltjie geknip. Dit was al donker. Dit was soos in ’n droom. “Toe voel ek iets speel met my slang. En toe ek later wakker skrik, toe sien ek my slang hang. Nogal buite my broek met gulp afgetrek en al!” Boeta Shy sê hy was yskoud geskrik en sy hare het gerys. “Die bietjie hare wat op my kop is, het regop gestaan. Ek sweer dis was ’n spook. Ek wonder ook of dit nie dalk die gewilde Spook van Uniondale was nie? “Maar nooit weer trek ek daar af nie!” Die spook van Uniondale het sy ontstaan gehad nadat ’n vrou daar op die einste vurk in 1968 verongeluk het toe sy en haar verloofde op pad was om te gaan ouers vra.