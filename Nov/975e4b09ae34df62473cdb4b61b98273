ROBERTSON. – Dié dorp se cops is tops. Dít is verlede week weer bewys toe hulle loshande die toekenning vir die beste cop shop in die Worces­ter-polisiëringsgroep losgeslaan het by ’n spog-geleentheid in De Doorns. Die Robertson-stasie is geprys oor hoe hy dinge doen. Kol. John Alexander, die stasiebevelvoerder, is ook geprys vir sy uitmuntende bestuursvernuf. Alexander is boonop aangewys as die stasie­bevelvoerder van die jaar. In die polisie se sportafdeling het AO Michael Meiring die prys vir sportman van die jaar gewen vir hengel. Die lede sê sonder die ondersteuning van die breë gemeenskap sou dié tak nie so uitstekend gevaar het nie. Hulle almal wil graag die gemeenskap bedank vir sy vertroue in hulle en dat hulle die mense elke dag met trots kan dien.