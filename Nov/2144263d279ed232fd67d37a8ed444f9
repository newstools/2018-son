PRES. Cyril Ramaphosa se span gaan die R500 000 aan Bosasa terugbetaal wat geskenk is vir sy veldtog om president van die ANC te word. Ramaphosa se veldtogspan sê die president was nie self betrokke by geldinsameling vir die veldtog nie. Hulle het ook gesê hy het geen rekords van skenkers nie, hoewel hy soms gevra is om etes by te woon waar poten­siële skenkers was. “Geen van die geld is ook na die Cyril Rama­phosa-stigting of na die president self oorgedra nie.” Ramaphosa het ook gesê hy het nie van die skenking geweet nie. – News24