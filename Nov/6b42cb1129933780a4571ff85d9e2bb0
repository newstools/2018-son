DIE polisie in Walmer is dringend­ op soek na inligting nadat die liggaam van ’n 28-jarige vrou op ’n grasperk in die G-West-gebied gekry is. Kol. Priscilla Naidu, ’n polisiewoordvoerder, sê Sinomkitha Njena en haar boyfriend het saam geloop toe hulle net ná middernag gister aangeval is. Sy is verskeie kere gesteek. Daar word ook beweer dat sy moontlik verkrag is. Njena se boyfriend was al hospitaal toe toe die polisie op die toneel aankom. Enigeen wat die cops kan help met inligting rakende die voorval of wat die verdagte(s) ken, word gevra om die Walmer-speurtak te kontak by 041 581 1496. Inligting kan ook anoniem deurgegee word.