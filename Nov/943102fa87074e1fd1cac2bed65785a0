PRAVIN Gordhan, minister van openbare ondernemings, het getuig Dan Mantsha, voormalige Denel-voorsitter, het hom aangeval toe hy die minister van finansies was. Gordhan hervat vanoggend in Johannesburg sy getuienis voor die kommissie van staatskaping. Hy het gister getuig Mantsha het ’n “buitengewoon oorlogsugtige” aanval teen hom begin. Verwyder Dit was nadat Gordhan as minister van finansies in Desember 2015 teruggekeer het ná die sogenaamde Nenegate. Zuma het Nhlanhla Nene as minister verwyder in ’n kabinetskommeling en hom met Des van Rooyen vervang. Gordhan sê Mantsha het hom aangeval omdat hy nie die stigting van Denel Asia wou goedkeur nie.