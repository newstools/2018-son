AG VISSERVROUE van die Weskus gaan die minister van landbou, bosbou en visserye­, Senzeni Zokwana, voor die hof sleep. Dit hou verband met Zokwana­ se besluit om hulle visserspermitte te kanselleer. Twee van hulle, Beatrice de Villiers en Desiree Constable­, het in 1999 die eerste vroue aan die Weskus­ geword wat permitte gebied is om kreef te vang. Nooit Die ander vroue is Ordeal Blaauw, Sarah Julius, Maria Julius, Hester Galand, Catherina­ Faro en Leanne van Hooi, almal van Laaiplek. Julius sê sy het aansoek gedoen vir ’n 15 jaar-permit wat van 5 Desember geldig sou wees, maar dis afgekeur. Sy sê: “Ons is afhanklik van dié besigheid. Ons lewe van die see. “Ek het nie ’n man wat vir my kan werk nie. Ek weet nie wat gaan van ons word as ons nie die permitte kry nie. “Daar word gesê ons kry nie die permitte nie, want ons was nie fisiek op see nie, maar ek was 13 jaar van die afgelope 15 jaar-seisoen op die see. “Ál waarom ek in die laaste twee jaar nie op die see was nie, is omdat ek my rug seergemaak het, maar ek is bereid om weer see toe te gaan.” Julius sê wat nie vir haar sin maak nie, is dat van die mense wie se permitte goedgekeur is, nog nooit op see was nie.” Sy sê hulle is dus met geen ander keuse gelaat as om Zokwana voor die hof te sleep nie, veral nadat ook hulle appèl teen die af­keuring misluk het. Dié vroue word ondersteun deur die party Al­liance of Indigenous and True South Africans (Aitsa). Werkgeleenthede Aitsa se waarnemende voorsitter, Sammy Claassen, sê: “Ál dié vroue het meer as 20 jaar van hulle lewe in die bedryf belê. “Hulle het hulle eie masjiene en bote gekoop en werkgeleenthede vir mense geskep. “Ons verstaan nie die minister­ se besluit nie en hoekom hy die brood uit vroumense se monde wegneem nie. “Ons is verward deur die teenstrydighede in die implementering van die departement se beleide.”