DAAR is nog geen einde in sig in die moordverhoor van die baba Zahnia van Ocean View nie. Hoewel die staat reeds twee weke gelede sy saak gesluit het, ploeg die vyf beskuldigdes se lawyers voort om hulle kliënte se kant te stel. Christopher September, Larry Johnson, Mornay May, Taswill Kriel en Mirriam Johnson (Larry se ma) staan tereg op die moord op baba Zahnia en ’n reeks ander klagtes wat hiermee gepaardgaan. Zahnia Woodward (ses maande) is op 30 Desember 2016 in die kop geskiet. ’n Bejaarde man van Ocean­ View het gister in camera getuig. Volgens hom het hy die skieters die betrokke dag gesien en het hy nie een van hulle herken nie. Die man sê hy was nog heel verbaas om Larry se Golf te sien, want Larry is vroeër die maand geskiet. Maar Larry was nie in die kar nie, seg die oom. Toe hy sien dit is onbekendes, het hy omgedraai en in sy huis gegaan. Daarna het hy die skote hoor klap. Die oom is een van drie mense wat in camera getuig het. Al die beskuldigdes behalwe May het ook reeds getuig. Die saak duur voort.