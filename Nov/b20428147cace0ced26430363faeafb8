DIE provinsiale ondersoek­eenheid teen georganiseerde misdaad bied ’n reward aan vir inligting. Die reward sal uitgeloof word aan enige een wie se inligting lei tot die veroordeling van die moordenaars van twee polisielede. Die slagoffer, sers. Linda­ Wilson Mzuku (43), is die aand van 10 Augustus verlede jaar in sy huis in Wells Estate doodgeskiet, berig AlgoaFM News. ’n Polisiewoordvoerder, kol. Priscilla Naidu, sê die moordenaar is gesien toe hy gevlug en in ’n wit kar in ’n agterstraat gespring het. Mzuku (43), was ge­stasioneer in die Bethelsdorp-polisiestasie. Sakeperseel Naidu sê konst. Nomvuybeko Mjandana (37) is die slagoffer in die ander moord. Mjandana is doodgeskiet toe sy gereageer het op ’n panic alarm in Noordeinde. Sy en haar partner het kort voor middernag op 21 Desember by ’n sakeperseel in Patersonweg aangekom. Naidu sê dis terwyl hulle­ voor die hek van die perseel gewag het dat twee mans hulle aangeval het. Mjandana is getref nadat die mans verskeie skote op hulle gevuur het. Sy is op die toneel dood. Haar kollega is net gewond. In albei voorvalle is die lede se diensvuurwapens gesteel.