NÁ DIE eerste rape het ’n vuilgat wragtigwaar weer sy slagoffer verkrag. Hiervoor is hy nou vir 10 jaar weggebêre sodat hy sy kierie in toom kan hou. Boonop was Collin Bob (23) se timing reg en het hy haar ná twee jaar presies op die dieselfde datum weer gaan verkrag. Die verkragtings het tussen 2015 en 2017 in die Marydale-omgewing gebeur, vertel kapt. Sergio Kock, polisiewoordvoerder. Die eerste rape het in die vroeë oggendure van 24 September 2015 plaasgevind. Bob het op hierdie dag die 64-jarige slagoffer agtervolg wat op pad huis toe was vanaf ’n plaaslike tavern. Hy het haar gegryp en na ’n nabygeleë veld gesleep waar hy haar verkrag het. Opgesluit Presies twee jaar later het Bob na die slagoffer se huis gegaan. Gedurende die vroeë oggendure het hy die huisdeur oopgeskop en terwyl die slagoffer in haar bed gelê het, het hy haar toe vir die tweede keer verkrag. Maar hierdie keer was Bob nie so lucky nie en het die cops hom ’n paar uur ná sy walglike daad in Marydale gearresteer. Hy is hierna opgesluit totdat hy voor die hof moes verskyn. Op grond van DNS-toetse is hy met die verkragtings verbind en vir beide dade gevonnis. Volgens kapt. Kock was hy tot sy vonnisoplegging in aanhouding. Die luisgat is bekend aan die slagoffer. Intussen is die cops, in besonder die ondersoekbeampte, speurkonst. Elrico Kiewiedo van die FCS-eenheid in Prieska, vir hulle knap ondersoekwerk geloof.