MICHAEL Klinger het geen tyd gemors om hom by die toestande in die Paarl aan te pas nie. Die Aussie, wat vir die Paarl Rocks in die Mzansi Superliga krieket speel, sê hy is ’n man wat van die see en strande hou, “maar ek’s nie ’n surfer nie”. Klinger, wat hom deesdae net op T20-krieket toespits, het gister in die hitte op Bolandpark saam met sy nuwe spanmaats litte losgemaak. “Ek sien uit na die uitdaging om hier te speel. Die blad lyk oukei. Ek dink net die buiteveld is ’n bietjie groot. “Dit sal seker moeilik wees om 100 lopies te kan aanteken,” lag hy. Behalwe vir die Wes-Indiese superster Dwayne Bravo, wat vandag aankom, het die res van die groep laat weet hulle van die Rocks ’n force maak. Selfs die hotkloudraaier Tabraiz Shamsi lek sy lippe Doer Onder af. Hy sê die Boland-blad is net reg vir sy aflewerings.  