DIT was ’n week van soetseer geregtigheid vir die mense wat klein Courtney Pieters, Hannah Cornelius en Susan Rohde op van die skokkendste en wreedste maniere verloor het. Maar sal die skuldigbevindings werklik die leemte vul wat weens die moorde gelaat is? Die misdade het al die naasbestaandes se lewe onherroeplik verander. Hannah se pa, adv. Willem Cornelius, het ter strafverswaring van die vier skuldiges getuig geluk, blydskap, hoop en verwagting is met Hannah se moord van haar geliefdes weggeneem. Die regsman en pa se beskrywing is seker die beste opsomming van waardeur mense gaan wanneer hulle iemand kosbaars wreed verloor. Met hierdie getuienis het adv. Willem namens soveel ander mense gepraat wat die res van hulle lewe deur soortgelyke trauma moet wroeg. Dit laat ’n mens wonder: Waar gaan al hierdie dinge dan eindig?