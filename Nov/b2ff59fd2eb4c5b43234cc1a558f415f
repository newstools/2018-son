DIS ’n fees vir almal. So moenie langer wag om jou koor in te skryf vir dié opwindende kompetisie met groot pryse nie. Die Suidoosterfees duur van 25 April tot 1 Mei 2019. En die inskrywings vir die ATKV/Rapport-Harmonie-koorkompetisie is reeds oop. Jy sal al die besonderhede op die inskrywingsvorm kry. Die kompetisie is veral gemik op kore van die Suid-Kaap, Karoo, Tuinroete, Boland, Breederiviervallei, Overberg, Swartland, Weskus, Olifantsrivier-vallei en die Kaapse Skiereiland. Dit is net vir nie-professionele kore en die inskrywings sluit op 7 Januarie 2019. Vir meer inligting, besoek gerus suidoosterfees.co.za of kontak Shirley Olivier by 021 406 4259/084 807 4714 of sofkore@media24.com.