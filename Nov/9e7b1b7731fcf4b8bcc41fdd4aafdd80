DIT was ’n stroke of luck wat die kombinasie van Taariq Fielies en Edmilson Dove bymekaar gebring het. Die duo van Cape Town City was soos ’n “match made in heaven” in City se verdedigings­linie. Dit was in die Citizens se sege van 3-0 oor AmaZulu laas week in die Kaapstad-stadion. Nou soek Fielies nog speelkans saam met die Mosambieker omdat hulle first time around so goed connect en gekombineer het om die opposisie uit te hou. “Dit was ons eerste keer dat ons saam in die central defence gespeel het. Dit was soos ’n match made in heaven,” het Fielies gesê nadat hy pas van ’n skorsing teruggekeer het. Rondskarrel “Ons het albei goed adapt onder die omstandighede. Die kommunikasie was uitstekend en daar was nooit ’n oomblik waar ons paniekbevange was of ongemaklik voorgekom het nie. “Dove is ’n baie versatile player en dis waarom hy goed aangepas het,” het Fielies bygevoeg. City se afrigter, Benni McCarthy, moes op die nippertjie rondskarrel voor die stryd teen Usuthu laas week omdat Kwanda Mngonyama geskors is vir vier geelkaartoortredings. Kouassi Kouadja van die Ivoorkus is op die krukkelys nadat hy onlangs ’n knie-operasie ondergaan het. Die jong Keanu Cupido, wat moes gespeel het, het hom die laaste uur onttrek weens ’n besering, wat McCarthy met ’n dilemma gelos het. McCarthy moes toe Edmilson, wat gewoonlik op left-back speel, in die sentrale posisie inspan. Ebrahim Seedat moes toe in Edmilson se plek op left-back speel. “Dit was ’n stroke of luck,” het McCarthy op sy beurt gesê. “Ek het hom al vantevore in dié posisie vir Mosambiek sien speel. Dis waarom ek hom gevra het of hy die job sal kan doen,” aldus McCarthy. McCarthy reken Edmilson was uitstekend en het hom vergelyk met een van Real Madrid se legendes. “Dit lyk asof ek my (Sergio) Ramos gevind het in Edmilson in dié posisie,” het McCarthy gesê.