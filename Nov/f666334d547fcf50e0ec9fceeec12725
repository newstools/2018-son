GEKLEE in ’n swart K-Way-baadjie en jeans het die derde beskuldigde in die moord op adv. Pete Mihalik gister heeltyd in die hof op sy onderlip gestaan en byt. Hy het albei sy duime styf in sy handpalms vasgeklem, soos iemand wat baie nerv­ous is. Vuyile Maliti (35) het hom Woensdag aan die polisie gaan oorgee nadat hy as die middelman in die opspraakwekkende Mihalik-moord uitgewys is. Mihalik is laas Dinsdag in sy kar voor sy seun se larney skool in Groenpunt uitgehaal. Hy was glo op iemand se hit list. Maliti, ’n inwoner van Kuilsrivier, het gisteroggend saam met die ander verdagtes, Sizwe Biyela en Nkosi­nathi Khumalo, in die Kaapstadse landdroshof verskyn. Ook in die hof was Bruce Hendricks, Mihalik se vennoot in sy praktyk. Hy was egter nie daar om aan die proceedings deel te neem nie en het heel agter in die saal gesit. Biyela en Khumalo is kort ná die hit in hegtenis geneem. Al drie word aangekla van moord en poging tot moord. Die klag van poging tot moord hou verband met Mihalik se seun (8), wat ook in die voorval gewond is. Privaat Jannie Kruger van BDK Attorneys­ in Johannesburg het Maliti verteenwoordig. Biyela het ’n legal aid lawyer en Khumalo het gevra vir nog tyd om ’n privaat lawyer op te spoor om hom te represent. Die saak is tot Donderdag uitgestel vir nader ondersoek en om Khumalo ’n kans te gee om ’n lawyer uit te krap. Die verdagtes sal in verskillende tronke aangehou word. Kruger het die hof gevra waarom die beskuldigdes nie in plaaslike polisiestasies of gevangenisse aangehou kan word nie. Helene Booysen, vir die staat, het geantwoord daar word vir hulle lewe gevrees. “Dit is ’n hoëprofielsaak. Ons wil nie die beskuldigdes verloor nie. “Hulle is geregtig op ’n regverdige verhoor,” sê sy.