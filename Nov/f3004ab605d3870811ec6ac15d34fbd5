DIT is moeilike tye by Real Madrid met sy kaptein wat nou beskuldig word van dwelmmisbruik. Real Madrid het Vrydag bewerings ontken dat sy kaptein, Sergio Ramos, verlede jaar die regulasies teen opkikkers op die aand van die 2017 Champions League-eindstryd oortree het. Die Duitse tydskrif Der Spiegel berig Ramos het nie verklaar hy’t deksametasoon voor die wedstryd in die Millennium-stadion in Cardiff geneem toe Real die span van Juventus met 4-1 geklop het nie. In ’n verklaring het die Europese Champs gesê Ramos “het nooit die regulasies vir dwelmbeheer oortree nie” en Uefa “het die saak onmiddellik gesluit”. Dit volg na aanleiding van die “verifikasie van kundiges van die Wêreldagentskap teen Verbode Middels in Sport (Wada), AMA, en Uefa self”. Die klub voeg by: “Wat die res van die inhoud van die voormelde publikasie betref, sal die klub nie iets sê oor bewyse wat so onbeduidend is nie.” Madrid vaar nie dié seisoen alte goed in La Liga nie. Die span het sy breier, Julen Lopetegui, al in die pad gesteek. – SuperSport.com