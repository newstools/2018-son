STEINHOFF Interna­tional het ook nou inligting aan die Suid-Afrikaanse polisie oorhandig. Dit gaan oor transaksies waarby Markus Jooste, die vorige CEO, en nog drie grootkoppe moontlik betrokke was in die krisis wat die maatskappy getref het. Die eienaar van Conforama in Frankryk en Poundland in Brittanje het reeds vinger gewys na Jooste se rol in die skandaal toe miljarde rande verloor is. Dirk Schreiber, ’n Duitser wat hoof was van finansies in Europa, is ook op die lys gesit. Ouditverslae Ben la Grange, die voormalige finansiële hoof, en die vorige maatskappy-sekretaris, Stehan Grobler, word ook genoem. Details van die vier se beweerde deelname om nie te rapporteer oor die ouditverslae in 2017 nie, kom ook nou na vore. PricewaterhouseCoopers (PwC) is besig met die ondersoek. Nog drie name van mense wat betrokke was by die skandaal, kan ook binnekort uitkom. PwC se forensiese verslag sal teen die einde van die jaar voltooi wees. Die Valke sal dan besluit of iemand vervolg moet word. – News24