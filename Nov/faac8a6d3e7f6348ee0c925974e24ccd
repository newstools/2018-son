DIS nou ’n tragedie vir die seun van Jabulani “HHP” Tsambo en Lerato Khanye. Die oorlede rapper HHP se gewese partner, Lerato, is ook oorlede. En dit nie lank ná HHP se dood nie. HHP is maar net ’n maand gelede op 38-jarige ouderdom oorlede. HHP en Lerato het ’n 13-jarige seun saam, Leano, en is tydens ’n tradisionele seremonie getroud. Die familie het aan The Juice bevestig Lerato is Maandag in ’n hospitaal in Johannesburg oorlede, maar hulle is nie bereid om die oorsaak van haar dood aan die publiek bekend te maak nie. Hulle is nog besig om haar skielike sterfte te verwerk en vra vir privaatheid in hierdie moeilike tyd.