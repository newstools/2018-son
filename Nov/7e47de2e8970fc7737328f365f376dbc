’N OOS-KAAPSE man is vir lewens­lank tronk toe gestuur nadat hy ’n vyfjarige meisie verkrag het. Die 56-jarige Makwedini Skoluku het die meisie en haar maatjies in April van haar ouma se huis in Kenton-on-Sea gelok met geld om snacks by die winkel te koop. Hy het toe die meisie agter gehou terwyl haar maats na die winkel toe is. Hy het die meisie na sy huis geneem, waar hy haar wreed verkrag het. Ná die verkragting het hy vir haar geld gegee om stil te bly. Kapt. Mali Govender, ’n polisiewoordvoerder, sê die meisie se maats het haar gaan soek en toe hulle haar nie kon kry nie, het hulle vir die meisie se ma gaan sê sy is weg. Die ma het toe saam met die maats na die kind gaan soek. ’n Local crime fighter se hulp is ook ingeroep. Tuinvurk Woedende gemeenskaps­lede het toe na die man se huis gegaan. Toe hulle probeer om by sy huis in te gaan, het hy ’n tuinvurk gebruik om homself te verdedig. Die gemeenskapslede het daarin geslaag om die deur oop te forseer en die jong victim kon toe ontsnap. Tydens die scuffle het Skoluku geval en homself met die tuinvurk in die arm gesteek. Hy is verlede week in die hooggeregshof in Grahamstad gevonnis. Brig. Morgan Govender, Port Alfred se groepbevelvoerder, het konst. Sandra Catherine, die ondersoekbeampte, geloof vir haar deeglike ondersoek.