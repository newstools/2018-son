DIT was vir Mariah Carey baie intimidating om saam met die wyle queen of soul te werk. Mimi het die week op Watch What Happens Live with Andy Cohen gepraat oor die keer toe sy en Aretha Franklin in 1998 by die show Divas Live perform het. ’n Fan het ingebel en die sexy sangeres gevra wat haar gunsteling-memory van Aretha is van daai spesifieke show. Die fan het toe gevra dat Mimi (48) haar en Aretha se vriendskap beskryf. “Ons het baie met mekaar gesels, maar daai show wat ons saam gedoen het, was die enigste show wat ons twee live gedoen het. “Toe ek saam met haar opgetree het, was ek baie senuagtig. Ek het geïntimideer gevoel.” Hoewel Mariah ook pype het wat skrik vir niks, was sy steeds sommer baie senuagtig om saam met die queen of soul te sing. Dit wys dat die diva darem effe nederig is, nè?