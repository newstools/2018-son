HOE lyk dit my P. Diddy se neighbours is boring?! Die cops het die naweek met loeiende sirenes by die rapper se mansion opgedaag. Sy bure het die cops gebel oor hy en sy vriende en familie hopeloos­ te hard gepaartie het. Dit was Diddy se 49ste verjaardag en hy het van sy celeb-vrinne, insluitend Snoop Dogg, oorgenooi om te paartie. Luidens TMZ het die polisie om 02:00 daar by die miljardêr se deur in Los Angeles gaan klop en sy hele paartie tot ’n einde gebring. Die cops het aan TMZ gesê hulle het uitgestiek oor hulle verskeie oproepe van mense gekry het oor die rumoer daar by Diddy se mansion. Volgens die Daily Mail was daar meer as 200 gaste by die paartie. Daar was glo privaat sekerheidswagte wat die gaste toe uit moes escort. Ek hoop die ster gaan volgende jaar ’n plek huur, want ek is seker sy 50ste verjaardag gaan nog meer lit wees.