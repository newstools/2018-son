SELFOONREKORDS het gister ’n prentjie geskets van die build-up tot die sluipmoord op ’n cop en wat agterna gebeur het. Mlungisi Tsitsi (37), ’n cop van Motherwell, het na bewering huurmoordenaars gekry om sy cop-vrou, Nomathamsanqa Mtwesi, af te haal. Sy het na bewering ’n affair gehad. Mtwesi was ’n cop by die Zwide-polisiestasie. Tsitsi staan in die Baaise hooggeregshof saam met vyf medebeskuldigdes tereg op klagte van onder meer sameswering om moord te pleeg en moord. Die voorval het op 12 November 2015 gebeur. Adv. Marius Stander, staatsaanklaer, het gister sy kruis- ondervraging voortgesit deur selfoonrekords van die beskuldigdes aan die hof voor te hou. Ndiphe Soqomashe (47), een van die beskuldigdes, kon gister nie een van die rits phone calls, voicemails en SMS’e tussen hom en sy co-accused aan die hof verduidelik nie. Volgens hom is hy onbewus van dié chats en die content. Stander het die inhoud van die gesprekke aan die hof voorgelees toe hy die kommunikasie tussen die beskuldigdes op sekere datums en tye ontleed het. Hy het ook gesê aan wie die nommers behoort wat in die kommunikasie gebruik is. Wanneer In sy ontleding van die selfoonrekords het Stander gesê: “Beskuldigde een (Tsitsi) bel jou om te hoor wanneer julle ouens sy vrou gaan vermoor. “Jy bel dan vir beskuldigde vyf (Sicelo Mbanga) om te hoor wanneer hulle die vrou gaan doodskiet. “Beskuldigde vyf sê jou beskuldigde ses (Luyanda Nyumka­) gaan die ander skieter wees.” Volgens Stander wou beskuldigde vyf in ’n ander phone call confirm of Soqomashe met Nyumka gepraat het. Met verwysing na nog ’n phone­ call het Stander gesê dat Soqomashe in dié phone call die arrangements en betaling vir die moord op Mtwesi gefinaliseer het. Volgens Stander het Soqomashe toe vir Tsitsi gebel en gesê: “Alles is in orde. Jou vrou sal binnekort dood wees.” Stander het gesê op 12 November om 06:51 het Soqoma­she vir Tsitsi gebel om te sê sy vrou is dood. Oor nog ’n oproep het Stander gesê beskuldigde vyf wou in daai call weet waar sy geld is. Stander het dit toe aan Soqomashe gestel: “Jy is skuldig aan die moord op die slagoffer in dié saak. “Jy het die kontrak van beskuldigde een (Tsitsi) aanvaar om sy vrou te laat vermoor. “Jy het met die ander beskuldigdes gereël om die moord te pleeg.” Soqomashe het dit alles deny.