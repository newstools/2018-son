TWEE tieners van die Hoërskool Bredasdorp het hulle pad na Kroasië oopgedans. Die hip-hop-dansers Nicole O’Neill (16) en Andile Kwekwani (18) het verlede maand in Kaapstad aan die Dance Star-kompetisie deelgeneem. Die oudisies is in Kaapstad en Johannesburg gehou. Die gr. 10-leerders het in die Moederstad deurgedring tot die inter­nasionale danskompetisie, wat vroeg volgende jaar in Kroasië gehou. Andile is aangewys as die hip-hop-danser van die jaar – ’n titel wat Nicole ver­lede jaar verower het. Andile en Nicole is van jongs af al passievol oor dans. Albei dans vir die skool, maar het op hulle eie vir hierdie kompe­tisie ingeskryf. Vroeër vanjaar het die twee passievolle dansers ook uitmuntend gevaar op die eisteddfod in Montagu. Die twee, wat as Urban bekend staan, het saam opgetree en stof in die ander deel­nemers se oë geskop. Hulle het teen die bestes van die bestes deelgeneem en 60% gekry. Nicole het toe ook cum laude ontvang vir ’n solo­vertoning. Tog bly hulle plat op die aarde. Nicole ploeg terug in haar gemeenskap deur elke Donderdag gratis danslesse vir minderbevoorregte kinders aan te bied. Die internasionale kompetisie vind in Mei plaas. Andile en Nicole kort R25 000 vir vlugte en blyplek.