HY GAAN die res van sy lewe in die tronk sit. Luvuyo Malawana Mananga (38), die serial rapist van Mdantsane, het Woensdag sy lot in die Bhisho-hooggeregshof gehoor. Hy is drie lewenslange vonnisse opgelê, plus ’n addisionele 205 jaar tronkstraf. Die beskuldigde is vroeër die maand skuldig bevind aan 27 klagte van onder meer verkragting, ontvoering, roof met verswarende omstandighede, en die rig van ’n vuurwapen in die tydperk van 2007 tot 2011. Mananga is gearresteer vir ’n ander onverwante verkragtingsaak toe speurders hom deur middel van DNS verbind het met die ander verkragtings. Hy het die volgende vonnisse ontvang: Klag 1 – verkragting: lewenslank; Klag 2 – rig van ’n vuurwapen: 2 jaar; Klag 3 – ontvoering: 3 jaar; Klag 4 – verkragting: 10 jaar Klag 5 – roof met verswarende omstan­dighede: 15 jaar; Klag 6 – ontvoering: 5 jaar; Klag 7 – verkragting: 10 jaar; Klag 8 – verkragting: 10 jaar; Klag 9 – roof met verswarende omstandighede: 15 jaar Klag 10 – verkragting: lewenslank; Klag 11 – roof met verswarende omstandighede: 15 jaar; Klag 12 – ontvoering: 2 jaar; Klag 13 – verkragting: 10 jaar; Klag 14 – rig van ’n vuurwapen: 2 jaar; Klag 15 – ontvoering: 5 jaar; Klag 16 – verkragting: 10 jaar; Klag 17 – roof met verswarende omstandighede: 15 jaar; Klag 18 – verkragting: 10 jaar; Klag 19 – roof met verswarende omstandighede: 15 jaar; Klag 20 – verkragting: 10 jaar; Klag 21 – roof met verswarende omstandighede: 15 jaar; Klag 22 – verkragting: 10 jaar; Klag 23 – rig van ’n vuurwapen 2 jaar; Klag 24 – ontvoering: 5 jaar; Klag 25 – verkragting: lewenslank; Klag 26 – ontvoering: 5 jaar; Klag 27  – roof: 4 jaar. Van die klagte sal gelyktydig uitgedien word. Regter Belinda Hartley het Mananga as ’n bedreiging en gevaar vir die gemeenskap beskryf. Hartley het gesê Mananga het totale minagting getoon vir die regte en waardigheid van sy slagoffers. “Hy verdien om vir ’n lang tyd weggeneem te word uit die gemeenskap,” het Hartley Woensdag gesê. Mananga het tydens sy vonnisoplegging heeltyd sy gesig weggesteek agter sy wit hoodie. Die provinsiale polisiekommissaris, lt. genl. Liziwe Ntshinga, het Mananga se vonnis verwelkom.