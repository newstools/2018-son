SHANE Williams, legen­dariese Walliese vleuel, glo die Rooi Drake het oorgenoeg skietgoed om die Spring­bokke Saterdag in Cardiff ore aan te sit. Die wedstryd skop 19:20 SA tyd af in die Principality-stadion. Williams het tussen 2000 en 2011 in 87 toetse vir Wallis gespeel. In sy rubriek vir Wales Online skryf hy: “Ons het in sy sege oor Skotland gesien dat Suid-Afrika ’n span is wat baie verbeter het. Kliek “Ek glo egter Wallis kan net so fisiek soos hulle wees. Ek dink Wallis is agterlangs ook heelwat gevaarliker. “En as hulle op die veld kliek, glo ek Wallis gaan beslis wen.” Williams (41), wat die Britse en Ierse Leeus in vier toetse verteenwoordig het, glo Gareth Anscombe moet die nr. 10-trui dra. Hy skryf: “Dan Biggar is ’n wedstrydwenner – dít het hy bewys as ’n plaasver­vanger teen die Wallabies. Hy was ook die speler van die wedstryd teen Tonga. “Anscombe speel egter met ongelooflike selfvertroue – dís waarom ek dink hy verdien om in die beginspan te wees. Rhys Patchell is ook ’n opsie.” Williams verkies ook ’n agterste driehoek wat bestaan uit Leigh Halfpenny, George North en Liam Williams Hy skryf: “Halfpenny het teen Australië gesukkel met sy stelskoppe, maar dit sal nie weer gebeur nie. As hy fiks is, moet hy in die beginspan wees. “North handhaaf ’n uit­stekende peil vir die Ospreys. Hy en Williams is ons beste opsies op die vleuels.”