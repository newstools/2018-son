DIE talentkompetisie The Voice­ SA gaan ’n nuwe host kry vir sy derde reeks. En dis niemand anders nie as Mzansi se eie Anele Mdoda, wat die vorige host, Lungile Radu, vervang. Volgens The Juice is die aanbieder in die wolke oor haar nuwe venture. “Sjoe, ek kan steeds nie glo dat ek die host van so ’n groot M-Net-produksie gaan wees nie. “Vandat my ouers in 1992 ons heel eerste decoder gekoop het, het ek daarvan gedroom om myself op my gunsteling-TV-kanaal te sien. “Ek is mal oor The Voice. “Daar is ’n spesiale kameraderie tussen die coaches, host en die deelnemers. Almal doen hulle bes om die res goed te laat lyk en voel. “Die atmosfeer is warm en dit is hoe ek is. Ek is baie blessed dat M-Net my hierdie geleentheid gun.” Ons wag nou net vir volgende week wanneer die kanaal gaan aankondig wie die drie coaches is vir die kompetisie, wat in Februarie 2019 begin.