MITCHELLS Plain se eie queen het die kans van ’n leeftyd gekry. Shumeez Scott (18), wat Down- sindroom het, het ’n lifetime modelling­ contract losgeslaan. Die beauty queen het die kontrak losgeslaan by Ace Model Agency by ’n modeskou vir kinders met hierdie toestand. Dit was die eerste show van dié aard vir kinders met Down-sindroom. Kyk, die girl weet van model, want sy het vroeër die jaar ’n modelkompetisie in Kaapstad gewen. Shumeez se mamma, Bahia Janodien vertel aan eNCA sy is so trots op haar dogter. “ ’n Fotograaf het Shumeez by die kompetisie ingeskryf. Die organiseerders het ’n foto van haar op Facebook gesien en wou meer van haar weet. Hulle kon nie glo waarvandaan sy kom nie. “Ace Model het haar die kontrak gegee. Hulle bemagtig meisies soos Shumeez. Sy kry nou intense training oor hoe om haarself te present en hoe om haarself in die modebedryf te navigate. “Die kontrak was ’n skok. Ons het dit nie verwag nie, maar hiervandaan sal Shumeez se selfvertroue net aanhou groei.” Lekke, meisie, gaan uit en gaan maak ons trots.