KRY nou jou kaartjies vir die groot musiekfees Saterdag in Prince Albert. Slam Jam, ’n musiekgroep van Prins Albert, raak 25 jaar oud en gaan dit met ’n groot geselligheid vier. Daar sal lekker musiek en vele pret vir die kleingoed wees. Derek Hendriks, wat die bestuurder en leier van Slam Jam is, sê: “Ons het Slam Jam in 1993 begin. Hoofdoel “Dit was eers ’n disco-groep, maar mettertyd het ons oorgeskakel na musikante met ’n live band. “Ons hoofdoel is om kinders op te lei om enige musiek­instrument te bespeel en dan te leer sing, want tik en alkohol het ’n verskriklike invloed op ons kinders. “Met musikale opleiding hou ons hulle van die strate af.” Musikante soos Corbin, Aimpie, Spiros, Oom Piet Cordier, M.I.C.D, Chandre, Ada en die bekende kitaarspeler Collin Bowers sal optree. ’n Divas-modeskou sal ook aangebied word. Orkeste soos Hotbox van Beaufort-Wes, OL Star van Oudtshoorn, die Zig Zag Generations Dance Band en natuurlik­ Slam Jam sal die feesgangers dwarsdeur die dag vermaak. Daar sal ’n verskeidenheid speletjies en springkastele vir die kinders wees. Toegang is R10 en gratis vir kinders jonger as ses. Die fees duur van 09:00 tot 19:00. Die aand bied Slam Jam ’n live show met gasmusikante en ’n bekende DJ. Daarvoor is toegang R50. Die eerste 200 mense word ’n spesiale pakket gebied, so kom vroeg genoeg daarvoor.