TWEE mans (36 en 56) is Dinsdagnag in ’n gewilde kroeg in Somerset-Wes met ongeslypte diamante in hulle besit gevang. Die polisie sê hulle het ’n tip-off gekry dat ’n deal daar gaan plaasvind. Die polisie het die inligting opgevolg en die verdagtes toe met die diamante betrap. Die klippies het ’n geskatte waarde van R400 000. Die twee verdagtes, wat glo albei van Kimberley is, sal môre in die plaaslike landdroshof verskyn.