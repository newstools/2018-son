ANDREW Chauke en Glynnis Breytenbach is op die kortlys om direkteur van openbare vervolging te word. Chauke is hoofaanklaer in Gauteng. Breytenbach is ’n DA-parlementslid en was voorheen Suid-Gauteng se direkteur van openbare vervolging. Adv. Gerrie Nel, Rodney de Kock en twee oudregters se naam word ook genoem, maar dis nog nie bevestig nie. Nel was die aanklaer in die Oscar Pistorius-moordsaak en De Kock is die Wes-Kaapse direkteur van openbare vervolging. Pres. Cyril Ramaphosa het ’n paneel aangestel om die mens te kies. Dit word gelei deur Jeff Radebe, minister van energiesake. Onderhoude begin Maandag en sal tot 23 November duur. – News24