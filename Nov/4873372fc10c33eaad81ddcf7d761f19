ARIANA Grande se hart is steeds gebroke oor haar eks se sterfte. Dis is nou al twee maande nadat Malcolm McCormick “Mac” Miller (26) oorlede is en die sangeres rou steeds. Kort ná haar eks se dood het sy en Pete Davidson, haar verloofde, ook opgebreek. Ariana is dus nou single en dit lyk asof haar hart eerder oor haar eks se dood in stukke is as oor haar verbreekte verlowing. Ek verneem op E! ’n Twitter-gebruiker het Dinsdag ’n video gepost van Mac Miller wat luister na haar song “Sweetener”, wat op 9 Augustus uitgereik is. Ariana het die post toe verder getwiet en geskryf: “Hy is veronderstel om nog hier te wees.” Sy het Mac ook laas naweek in haar nuwe song “Thank U, Next” genoem. Daarin sing sy: “Ek wens ek kon dankie sê aan Malcolm, want hy was ’n engel.”