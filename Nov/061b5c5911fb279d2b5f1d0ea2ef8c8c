MALUSI Gigaba, minister van binnelandse sake, is onder druk om te bedank ná ’n riller-week waarin sy politieke aandele lelik getuimel het. Nie net is ’n seks-video van hom versprei nie, maar die openbare beskermer en konstitusionele hof het hom albei so snydend tereggewys dat dit tot sy ondergang kan lei. In ’n uitgelekte parlementêre verslag oor staatskaping by Eskom en ander staatsondernemings word aanbeveel dat Gigaba strafregtelik ondersoek word. Hy keer vir sy wickets en beweer daar is ’n komplot teen hom om te verhinder dat hy eendag president kan word. Sy vyande wil sy loopbaan glo kelder. – News24