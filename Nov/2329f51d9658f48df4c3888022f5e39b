’N JONG ma het byna van haar kop af geraak toe sy uitvind haar vyfjarige seun se pleegouer het hom na bewering verkrag. Die hel het gister losgebreek in Delft toe die ma die vermeende verkragter in die pad voorkeer en confront. Die ma het aanhoudend op die man geskree en vir hom gevra: “Why did you rape­ my child? “I’m gonna kill you!” Die man, duidelik oorbluf, het omgedraai en terug na sy huis toe gestap. Die ma se tweejarige dogter is ook in die sorg van die vermeende verkragter en sy vrou. Sy het hulle destyds gevra om haar te help na die kinders kyk oor sy werkloos was. Maar gister wou die woedende ma die huis bestorm en haar ander kind ook vat. Die pleegpa het die deur toegehou en sy kon nie toegang tot die huis kry nie. Volgens die ma het haar seun Maandag na haar toe gehardloop en gekla die pleegpa het hom verkrag. Die ma vertel: “Ek was op pad na my suster. “Ek het gesien hoe my kind na my toe aangehardloop kom. “Hy’t vir my gesê die uncle het hom gerape. “Ek het vir hom gevra of hy weet wat rape is. “Hy het toe verduidelik waar die oom sy move ingedruk het.” Die ma redeneer dat haar seun aan haar confess het oor hy dit nie meer langer kon verduur nie. Volgens die ma het die seun vir haar gesê die pleegpa doen dit glo gereeld. Toe Son met die seun praat, het hy volgehou met die storie wat hy aan sy ma vertel het. Die seun vertel: “Ek het geslaap en hy het my wakker gemaak. “Hy het gesê ek moet my klere uittrek, maar ek wou nie. Hy het toe self my klere uitgetrek.” Die seun sê nadat die pleegpa klaar sy daad gedoen het, het hy by sy vriende gaan speel. Hy sê toe hy huis toe kom, het die pleegpa hom ’n pak slae gee. Toe Son die pleegpa ná ’n hele commotion vir kommentaar nader, het hy ontken hy het die kind verkrag. Sy reaksie was: “My Here, ek sal nooit so iets doen nie. “Ek het drie kinders grootgemaak. Hoekom moet ek so iets doen? “Ek was nou stomgeslaan toe sy my in die pad daarvan beskuldig dat ek die kind verkrag het. “Hoekom vertel sy nie vir julle die waarheid nie? “Sy was te sleg om na haar eie kinders te kyk. “Kyk hoe het sy die kind van haar gebrand,” wys die pleegpa na die ma se dogter. ’n Woordvoerder van die polisie, kapt. FC van Wyk, het bevestig verklarings is deur die polisie se eenheid belas met gesinsgeweld, kinderbeskerming en seksuele­ misdrywe (FCS) gekry. Van Wyk sê: “Die kind en die ouers is na die hospitaal geneem waar ’n mediese ondersoek gedoen is.” Die dossier is aan die FCS-eenheid in Delft oorhandig vir nader ondersoek.