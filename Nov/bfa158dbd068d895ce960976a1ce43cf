SUID-AFRIKA se windenergiesektor het vanjaar R50 miljard se beleggings verkry, het Tebogo Movundlela, voorsitter van die SA Windenergievereniging, dié week in Kaapstad by die Windaba onthul. Sy sê dié soort investering pas by pres. Cyril Ramaphosa se versoek dat ons beleggings in die land moet mobiliseer. Sedert die begin van die SA windenergieprogram het die windsektor boonop 32 000 werkgeleenthede verseker. Ná twee onseker jare, sê sy, is die windenergieprogram weer op koers. Die regering het vanjaar kontrakte gesluit met 27 onafhanklike kragprodusente, insluitend 12 wind-verwante projekte. – Fin24