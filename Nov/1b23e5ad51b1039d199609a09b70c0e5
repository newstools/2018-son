STORMWATER gaan ’n nuwe waterhulpbron word, sê die Stad Kaapstad. Pleks daarvan dat reën- water met geute en straatvore afloop see toe, sal dié water opgevang en gebruik word. Presies hoe dit in die Stad se waterstelsel geïnkorporeer gaan word of hoeveel daarvan opgevang sal word, is nog in die beplanningsfase. Ian Neilson, onderburgemeester, sê die opvangs van stormwater is ’n sleutel­komponent van die Stad se konsep-waterstrategie. Nadat Kapenaars Dag Zero gedodge het, is dié strategie deel van die Moederstad se plan om ’n “watersensitiewe stad” te word. – News24