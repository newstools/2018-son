LADISMITH. – Vir die eerste keer sedert 1994 wapper die Kaapse Korps-veterane se vlag amptelik. Luke Plaatjies, nasionale president van die Suid-Afrikaanse Kaapse Korps Mili­têre Veteranevereniging (SAKKMVV), verduidelik: “Ná 1994 is die SAKK nie ingelyf soos MK- en Apla-soldate nie. Dit was eers onlangs dat die SAKKMVV as militêre organisasie erken is.” Abraham Saayman, die organiseerder, voeg by: “Alle lede van die SAKK moet seker maak hulle is op die nasionale databasis geregistreer om in aanmerking te kom vir die 11 voordele wat deel is van die erkenningsooreenkoms.” Veterane kan vir voordele aansoek doen: Medies, behuising, onderwys, vaardigheidsontwikkeling, openbare vervoer, berading, regeringspensioen (GPAA), begrafnisvoordele en besigheidsbystand. Saayman vra SAKKMVV-lede om ’n dankseggingsdiens in Ladismith by te woon. Bel hom by 074 408 3608.