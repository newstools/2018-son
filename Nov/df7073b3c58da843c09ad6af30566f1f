DRANK het gister weer behoorlik in die Kaap gevloei. Maar nie in mense se kele af nie. Die Stad Kaapstad het by law enforcement se depot in Ndabeni van byna 12 000 F gekonfiskeerde drank ontslae geraak. Volgens JP Smith, mayco-lid vir veiligheid en sekuriteit en maatskaplike dienste, is drankgebruik in die feestyd een van die Stad, wetstoepassingseenhede en nooddiens­te se grootste kopsere. Dit hou ’n groot risiko in vir openbare veiligheid. Smith het gesê in die vorige boekjaar is 16 926 een­hede drank gekonfiskeer. Dit is 11 515,62 F sterk drank. Volgens hom is baie drank op die besigste drie dae in die feestyd by mense afgeneem. “Met die aansit van die Kersligte (in die middestad) is 1 818 bottels drank afgevat, op Boxing Day 226 bottels en op Nuwejaarsdag 3 805 bottels. “Die syfers wys sommige mense kan nie pret hê as daar nie alkohol is nie. “Dis ’n blatante veront­agsaming van die wet. Ons moet ons hulpbronne op drinkers mors. Ons kon dit elders beter benut het.” Volgens Smith gebruik grootmense kinders om drank by events in te smokkel. Drank word ook in koeldrankbottels gegooi en op die strand in die sand weg­gesteek, vertel hy. Mense kan met R500 beboet word as booze by hulle gekry word. “As hulle die gekonfiskeerde drank later wil kom haal, sal hulle R624 moet betaal. “Volgens die Stad se bylaws word drank drie maande gehou – daarna raak ons daarvan ontslae.” Smith het gesê weens die gebruik van alkohol op die strand is die getal lifeguards tot 334 verhoog. “Weens drank is daar meer verdrinkings en dus meer reddingsoperasies. “Die onverantwoordelike gebruik van alkohol is deel van ons sosiale stelsel. Iets moet daaraan gedoen word.” Smith het gesê talle departemente gaan die vakansieseisoen weer deel wees van die planne om te help. “Daar sal 1 343 metropolisie-, verkeers- en law en­forcement-personeel ontplooi word, asook meer as 900 professionele brandweerpersoneel, 120 seisoenale brandweerpersoneel, 2 helikopters en ’n spotter-vliegtuig. Ons het 1 888 tydelike werkers aangestel om strand- en sakegebiede skoon te maak. Ramp­bestuur en maatskaplike ontwikkeling gaan personeel op 14 strande help om die Identikidz-program te behartig vir kinders wat vermis raak of alleen gelos word.”