ARSÈNE Wenger het nou genoeg gerus. Die gewese Gunner-baas is glo weer gereed om ’n groot sokkerklub te manage­. Volgens France Football is die 69-jarige afrigter glo baie naby daaraan om ’n nuwe klub te kies. Volgens gerugte try AC Milan hard om Wenger te oorreed om hulle te red. Arsenal se vorige uitvoerende hoof, Ivan Gazidis, is juis nou by Milan. Dit laat sommige dink Wenger kan Milan verkies. Gebel Volgens France Football is PSG ook sterk agter die Fransman aan. Dis nie al nie. Florentino Pérez, president van Real Madrid, het Wenger glo self gebel en gevra om die Los Blancos te red. Real Madrid vaar glad nie goed nadat Cristiano Ronaldo en Zinidene Zidane die klub in Junie verlaat het nie. Ná 11 wedstryde is Real tans sesde.