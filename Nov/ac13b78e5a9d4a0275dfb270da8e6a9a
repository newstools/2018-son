HY HET die polisie na ’n vlak graf geneem waar ’n ontbinde lyk gevind is. Nou verskyn die 38-jarige man vandag in die landdroshof in Humansdorp in verband met die moord op sy girlfriend. Sers. Majola Nkohli, ’n polisiewoordvoerder, sê die man is Woensdag gearresteer nadat hy die polisie geneem het na ’n plaas by Kareedouw waar ’n ontbinde lyk in ’n vlak graf gevind is. ’n Nadoodse ondersoek en DNS-ontleding sal nou gedoen word om te bevestig dat dit die liggaam van Jacqueline Adams (28) is. Adams, wat in Stormsrivier gebly het, het by tye by haar boyfriend in Kareedouw gaan kuier. Sy is twee weke gelede laas gesien.