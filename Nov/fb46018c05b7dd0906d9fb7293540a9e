DIE Northerns het talle sterre. Die jaarlikse Youth Against Crime-sokkertoernooi is die naweek in Booysenpark gehou. So, dis geen wonder dat twee Park-spanne – Uptown United en Uptown Stars – in die final gespeel het nie. Die wedstryd het nou wel 0-0 geëindig en dit het pe­nalties gekos om die spanne te skei. Dit was toe Uptown United met 7-6 geseëvier en die trofee gelig het. Winston Stokes, organiseerder van die toernooi, sê die spanne is sommer opgemaak van straatspelers. “Die toernooi kom al lank aan. Dit is die 21ste jaar dat ons die toernooi aanbied,” vertel hy. Stokes sê hulle wil met die toernooi die jeug wys daar is meer as net verkeerde dinge wat in die gemeenskap aangaan. “Dis ’n familiedag, almal geniet dit saam en daarom is die spanne ook nie gewone klubspanne nie, maar maats van die straat wat saamstaan.” Stokes sê hulle gaan volgende jaar probeer om meer as ag spanne te hê. 