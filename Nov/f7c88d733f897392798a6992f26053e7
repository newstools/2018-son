DIT kan hom nog duur te staan kom, maar Tyson Fury hou aan om Deontay Wilder te tart. Dié twee swaargewigboksers pak mekaar op 1 Desember in Los Angeles vir Wilder se WBC-titel. Terwyl die groot geveg nader kom, hou Fury aan om Wilder se styl te kritiseer. Oor ’n video van ’n oefensessie vra Fury: “Wat gaan hy doen? My die hele dag só in die kryt agtervolg?” Dan gaan Fury verder en spot Wilder oor sy houding in die kryt. BT Sport-joernaliste het die kort video later aan Wilder gewys. Dit het hom net 23 sekondes geneem om te sê: “Ek kan nie wag vir die geveg nie. Dit is waarvoor ons oefen. “As ek na hom kyk, wil ek hom seermaak. Ek gaan hom pyn laat voel. Hy gaan sommer baie seer kry.” Sedert die video op Twitter gepost is, het duisende mense al daarna gekyk. Hulle reaksie was sterk téén Fury. “Tyson is mal in sy kop. Hy gaan verloor,” het een persoon gesê. ’n Ander het gesê: “Wilder weet hy gaan Fury uitslaan.” Berge ’n Derde supporter het gesê: “Wys hom, Wilder!” Fury se geveg is net sy derde nadat hy weens dwelm- en depressieprobleme byna twee jaar lank uit die kryt was. Hy het albei gevegte gewen, maar geensins oortuig nie. Fury het ’n paar dae gelede ’n oefenkamp in die Kaliforniese berge afgesluit. Hy het daarna gesê nie eers die bere en ratelslange in die woude kon hom van stryk bring nie. Foto’s is daarna gepubliseer waar hy met ’n groot boomstomp op sy skouers die lang pad aandurf. Ook een waar hy saam met ’n houtbeer poseer. – Mail Online