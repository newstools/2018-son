CHIPPA United het probleme­. Toe Eric Tinkler oorgeneem het as die Chilli Boys se afrigter, het hy gesê die span se grootste probleem is sy gebrekkige verdediging. Tinkler het dit in sy eerste paar wedstryde in beheer wel reggekry om die gapings ’n bietjie toe te stop, maar die probleem het nou weer opgeduik. Chippa het nou drie agtereenvolgende nederlae gely en die naweek het Kaizer Chiefs die Diski-span met 10-0 gestoomroller. Die Diski-span bestaan uit reserwes en jong spelers, so dis nie so ’n groot probleem nie. Baas Tinkler het besluit om van sy spelers wat wedstrydtyd nodig het, in te span. So wat sê dit dan van Tinkler se spelers? Duidelik kort hulle wedstrydtyd, maar die groter probleem is dat dinge net te stadig verander by die klub. Die Chilli Boys se kaptein, Mark Myambela, het voor die wedstryd teen Mamelodi Sundowns gesê die spelers begin nou eers heeltemal verstaan wat Tinkler van hulle­ verwag. En hoewel Tinkler nooit sy spelers sal slegsê nie en Chippa­ glad nie sleg speel nie, is die uitslae ook net nie goed genoeg nie. Werf Tinkler kan seker nie wag vir die transfer window nie sodat hy kan probeer om nóg ’n paar spelers met wie hy voorheen gewerk het, te werf. Dit sal dinge dalk aanhelp vir die tweede helfte van die seisoen. Dan moet ’n mens ook nog wag en sien of Mayambela steeds die kaptein sal wees. Dis nadat hy en Tinkler ’n uitval gehad het tydens die wedstryd teen Orlando Pi­rates. Tinkler het agterna gesê hy en sy kaptein se issue is opgelos, maar “opgelos” beteken dalk net dat Mayambela die armband kwyt is.