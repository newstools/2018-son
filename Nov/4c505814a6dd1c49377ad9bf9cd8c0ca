’N JONG vrou van Robertson wat ’n driejarige kind doodgeslaan het oor hy sy broek vuilgemaak het, is gister vir 20 jaar tronk toe gestuur. Maria Fortuin (22) het in die Wes-Kaapse rondgaande hooggeregshof in Worces­ter erken sy het Matthew Smith so geslaan dat hy eers deurmekaar gepraat en toe aan sy wonde beswyk het. Matthew was in tydelike pleegsorg by haar ma. Die pleegma moes dorp toe gaan en het Matthew in haar sorg agtergelaat. Fortuin het erken sy het haar humeur verloor toe die kind sy broekie die soveelste keer vuilgemaak het. Volgens Fortuin het sy die kind eers net met haar oop hand oor sy lyf geslaan. Die kind het geval en sy het voortgegaan om die kind oor sy kop te slaan. Sy het hom ook met haar vuiste geslaan en hom geskop terwyl hy op die grond gelê het. Fortuin kon nie onthou hoeveel keer sy die kind geslaan het nie. Ná die gewelddadige aanranding het sy besluit om die kind kliniek toe te neem. Sy het hom in ’n pram na die kliniek gestoot. Die staatsaanklaer, Esmarelda Cecil, sê Fortuin moes na die kind gekyk het en daar was ’n verhouding van vertroue tussen haar, haar ma en Matthew. “Sy het geweet haar gewelddadigheid kon tot die kind se dood lei. Matthew was ’n weerlose kind wat homself nie kon beskerm teen die sinnelose aanval nie. Die graad van geweld was baie erg.” Fortuin gaan nou Krismis mangkos eet. Haar pa, Ntuthuzelo Mayekiso, is in September skuldig bevind aan die moord op haar. Haar ma, Bukelwa, het haar vir twee weke in Mayekiso se sorg gelos. In sy verweer het hy gesê die kind het van die wasmasjien afgeval toe hy haar hare sny. Regter Taswell Papier het sy verduideliking verwerp. Toe Mayekiso ter versagting getuig het, het hy gesê as Kota nie die kind by hom gedump het nie, sou hy nie voor die hof moes getuig nie. Mayekiso was drie maande uit die tronk vir diefstal toe hy die misdaad gepleeg het. Hy is voorheen ook gevonnis vir moord en verkragting. Hy het dié misdaad gepleeg toe hy 13 was. Die kind se ma het ook vir Mayekiso getuig. Sy het gesê hy moet vir sy dade gestraf word, maar het die hof gevra om hom nie life te gee nie. Papier het gister in sy vonnisoplegging gesê die kind was nog ’n baba. “Sy was weerloos. Die hof moet alle weerloses beskerm teen mense soos Mayekiso.” Hy sê die voorgestelde vonnis vir so ’n moord is 20 jaar. “Die kind se wonde was grusaam. Sy het oor haar hele liggaam wonde gehad, maar is dood aan kop- en nekbeserings. Die aanranding moes baie erg en brutaal gewees het. 20 jaar is net nie genoeg nie.” Mayekiso het ’n grynslag op sy gesig gehad toe hy tot lewenslank gevonnis is.