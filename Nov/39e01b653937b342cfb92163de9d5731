’N VIDEO van ’n vrou wat kinders gebruik om ’n handsak in ’n mall te steel, het blitsig viral gegaan. Die polisie het bevestig die video is die ware Jakob. Die voorval het op 11 November buite die Paarl Mall se Steers gebeur. In die video kan duidelik gesien word hoe die vrou en drie kinders rondstaan naby ’n vrou wat by een van die tafels sit. Die niksvermoedende teiken se handsak staan reg langs haar stoel. Gesels Aanvanklik probeer die jongste kind die handsak gryp, maar huiwer dan. Kort daarna kan gesien word hoe die vrou by die tafel op haar selfoon begin gesels. Die groter meisietjie gebruik dié distraction, leun oor en trek die handsak nader. Sodra sy dit het, maak die groepie dat hulle wegkom. Kapt. FC van wyk, ’n polisiewoordvoerder, sê ’n klag van diefstal word ondersoek. Die mall se bestuur het teen druktyd nog nie gereageer op ’n versoek vir ’n comment nie. – News24 