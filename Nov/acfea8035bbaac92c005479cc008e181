BOETES van byna R49 000. Dít is wat Woensdag in Jeffreysbaai uitgereik is toe 47 motoriste gefine is vir oortredings wat insluit die bestuur van ’n motor sonder ’n rybewys en die bestuur van onpadwaardige motors. Die boetes het ’n totale waarde van R48 850. Vyf buitelanders is ook gearresteer vir die oortreding van immigrasiewette en nog ses mense wat uitstaande warrants of arrest gehad het, is gearresteer, sê sers. Majola Nkohli, ’n polisiewoordvoerder. Meer as 100 motors is deursoek in die vier uur lange operasie. Kol. Simon Swarts, waarnemende polisiegroep-bevelvoerder in Humansdorp, het die verskeie staatsdepartemente wat betrokke was by dié operasie, bedank. “Die sukses is te danke aan spanwerk en toewyding deur die beamptes. Ons mik nou na ’n veiliger feestyd.”