ONS gaan nou meer van Kanan sien. Die rapper 50 Cent, wat die rol van die bose, gevaar­like Kanan in die gewilde reeks Power speel, het ge­spog dat hy nou ’n spin-off series gaan kry. Fiddy het die nuus op sy Instagram aangekondig. “My Power spin-off series is crazy; ek doen die prequel. Wag net totdat julle dit sien!” Hy skryf verder op IG dat die reeks ons almal gaan laat regop sit. “As julle dink Kanan was mal, dan moet julle die ouens sien wat in dié reeks gaan wees!” Trots Die groot gees agter Power, Courtney Kemp, het laas week aangekondig sy het ’n kontrak geteken om spin-offs van dié reeks te skep. Kemp sê: “Ek is verskriklik trots op die sukses wat ons tot dusver met Power gehad het. “En ek is opgewonde om ons banner uit te brei en die tipe stories wat ons vertel, te diversifiseer.” Ek wens Kemp kan ook ’n spin-off series van Ghost se partner, Tommy, maak...