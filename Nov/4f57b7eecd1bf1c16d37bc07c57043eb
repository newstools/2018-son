DIT lyk of Kourtney Kardashian nou eindelik haar baby daddy se jong blaartjie aanvaar het. The Juice berig die oudste Kardashian-sussie (39) het vir die heel eerste keer saam met Scott Disick (35) en sy meisie, Sofia Richie (20), gaan uiteet. Dit kom nadat die baby daddy al langer as ’n jaar uitgaan met Lionel Richie se dogter(tjie), wat die helfte van Kourt se ouderdom is. ’n Ingeligte skinder by E! dat die twee vroue nou ’n olyftakkie na mekaar uitgesteek het: “Scott, Sofia en Kourtney het dié naweek by die seekosrestaurant Nobu gaan eet. “Die ete het baie vreedsaam afgeloop. Scott en Sofia se verhouding is ernstig en Scott meen dit is belangrik dat Kourtney en Sofia met mekaar interact en ’n bond het.” Maar Daily Mail berig dit was nie juis ’n lang, uitgerekte kuiertjie nie. Hulle karre was ook sommer naby geparkeer – gereed vir ’n haastige exit. Die mammie van drie het voorheen op ’n episode van Keeping Up With The Kardashians ’n vloermoer gegooi nadat Scott hulle kinders, Mason (8), Penelope (6) en Reign (3), aan sy jong blaartjie voorgestel het sonder dat Kourt daarvan geweet het. Maar dit lyk asof Kourt nou maar aanvaar het dat Sofiatjie blykbaar hier is om te bly.