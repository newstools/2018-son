POSH Spice het die res van die Spice Girls alle sukses toegewens met hulle toer. Victoria Beckham (44) het dit mos duidelik gemaak haar dae as ’n lid van die girl band is iets van die verlede. Ek sien op The Juice Melanie Brown (Scary Spice­), Emma Bunton (Baby Spice), Geri Horner (Ginger Spice) en Melanie Chisholm (Sporty Spice) het bekend gemaak op watter ses dae in Junie volgende jaar hulle in die Verenigde Koninkryk gaan optree. Dit lyk nie of David Beckham se vrou, nou ’n fashion design­er, fomo het nie. Sy het ’n foto van die girls op Instagram gelaai en bygeskryf: “Vandag is ’n spesiale dag vir die girls. “Hulle kondig hulle eerste toerdatums aan sedert ons in 2012 laas saam opgetree het. “Ek gaan nie my girls oppie stage join nie, maar om ’n Spice Girls member te wees, was ’n baie groot deel van my lewe. Ek wens hulle baie liefde en pret toe.”