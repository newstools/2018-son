EK HET julle mos gister gesê Cardi B is spicy! Die rapper het die week haar moer gestrip vir mense wat meen sy is nog te nat agter die ore om haar lyf judge te hou op die nuwe Rhythm + Flow. Netflix het die week aangekondig TI (38), Chance The Rapper (25) en Cardi B (26) gaan die judges wees vir die show waar die vervaardigers na volgende groot rapper soek. Ek sien op The Wendy Williams Show die nuwe mammie het al haar haters mooi laat verstaan hoewel sy nie lank in die rap game is nie, kén sy haar storie as ’n rapper. In ’n Instagram-video skel Offset se vroulief: “Ek gee nie ’n f*k om of jy dink ek is nie qualified om ’n judge te wees nie. Ek maak goeie musiek, want jy ken my naam en jy ken my f*kk*n lyrics.” En dan vir die punchline stoot sy haar onderlyf na kamera toe en sê: “Ek maak hits, ek maak hits.” Sien, ek het julle mos gesê die show gaan iets wees om na te kyk.