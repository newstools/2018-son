OUD.PRES. Jacob Zuma was onsuksesvol in sy hofaansoek vir verlof om te appelleer teen ’n vorige hofbeslissing dat hy die koste moet betaal vir die hersiening van Thuli Madonsela se verslag oor staatskaping. Mandonsela, die destydse openbare beskermer, het aanbeveel ’n kommissie van ondersoek moet staatskaping bekyk. Zuma wou ’n stokkie daarvoor steek. Die Noord-Gautengse hooggeregshof het dié beslissing teen Zuma Vrydag gemaak. Hy kan ook nie hierteen appelleer nie en moet die koste in sy persoonlike hoedanigheid betaal. – News24