PACALTSDORP moet hom gereed maak vir ’n lekker gospelkonsert. Noble Produksies bied Sondag ’n Thanks­giving-konsert by Eagles Nest Ministries aan. Die gospelsangeres Remalia Esau van Ceres is baie opgewonde, want dis die eerste keer dat sy in die pragtige Suid-Kaapse dorp gaan optree. Andrew Snyders, wat ook vir die eerste keer daar gaan optree, sê hy sien daarna uit om die vriendelike mense van George te ontmoet. Die ander kunstenaars wat gaan optree, is Glyneshia Flores van Pacaltsdorp, Cheswyn Ruiters en Carlo Abrahams, albei van Worces­ter, en die saxofoon-speler Dan Lucas van Beaufort-Wes. Gregory Noble is die MC en gaan van sy jongste liedere sing. Die konsert begin 16:00 en die kaartjies kos R60.