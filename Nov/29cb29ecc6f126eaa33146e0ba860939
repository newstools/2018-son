CALITZDORP. – Hulle moes halfkaal op ’n tafel dans tot groot vermaak van spulse ou mans wat na hulle koekies en stertjies gryp. Dis maar een van die gru-hoofstukke wat mammies aan Son vertel oor wat hulle kinders deurgemaak het. Tot 11 meisies en seuns is by die spulse-netwerk ingesleep. Die ma van ’n 13-jarige meisie vertel: “Daar is halfkaalfoto’s van my kind op ’n bike geneem. Hulle is drank en dwelms gevoer. Nadat hulle bedwelm is, is met hulle privaat dele gepeuter. “Daar is foto’s van honde ook! Toe die man gevang is, het hy duidelik laat blyk hy is nie alleen nie en gaan nie alleen mang nie.” Van die girlies is verkrag en ander is met vingers gepenetreer, vertel die mammies. Een van die meisies het na bewering bekende mans se name genoem. ’n Ingeligte vertel: “Die tipe dinge kom al bitter lank aan.” Volgens ’n ouer het ’n meisie gesê sy weet nie waaroor haar ma so aangaan nie. Die meisie beweer: “Sy (die ma) het dan saam van die R100 geëet.” Volgens die polisie kom die saak al twee jaar aan. ’n Paar maande gelede het ’n mammie teenoor Son gekla: “My suster se 11-jarige gestremde meisie is deur die man gemolesteer. Die dokters het bevestig dat met haar privaat dele gepeuter is.” Jakob Willemse, ’n gemeenskapswerker, het in daardie tyd genoem maatskaplike dienste, die polisie en die gemeenskapspolisiëringsforum is bewus van die dade en kommer is op ouervergaderings oor die beweerde gruwelhuis in die dorp uitgespreek. Daar is toe nie opgetree nie, maar nou sit die man stewig agter tralies. Kapt. Malcolm Pojie, ’n polisiewoordvoerder, het die arrestasie van ’n 64-jarige man bevestig. “Hy is gearresteer op klagte van verkragting en seksuele dade met minderjarige slagoffers. Hulle is gegroom. Verklaring “Die voorvalle kom oor ’n tydperk van twee jaar aan.” Pojie sê oor die eerste voorval in Mei of Junie was niemand bereid om beëdigde verklarings af te lê nie. Hy sê die polisie se hande was dus vasgebind. Dit blyk egter nou dat die verdagte sy Krismiskoek in die tronk gaan eet. Pojie sê die verdagte bly in aanhouding. Die saak is tot 7 Desember uitgestel.