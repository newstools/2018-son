TWEE uur nadat Radley Dijkers met ’n vermeende onderwêreld-dikding vergader het, het hy die polisie gebel. Dijkers, die staat se eerste getuie in die intimidasie- en afpersingsaak teen die vermeende dikding Nafiz Modack, Colin Booysen, Ashley Fields en Jacques Cronjé, sê hy wou weet van die saak wat gemaak is. Hy het die cop ook ingelig oor sy vergadering met Modack. “Die polisievrou het nie van die saak geweet nie en het vir my die nommer van die complainant, Stuart Bailey, gevra. Ek het dit vir haar ge-SMS. “Sy het ook gevra vir die video footage van die meetings wat ons gehad het en sou weer met my kontak maak,” vertel Dijkers. Maar twee dae later het Dijkers met Modack kontak gemaak en vir hom verduidelik die polisie soek die video footage van die voorval wat op 4 November plaasgevind het. Dié dag is ooreengekom dat R90 000 oorbetaal moet word in cash vir security­-dienste. Besluit Tydens die WhatsApp call tussen Dijkers en Modack het Modack­ na bewering gesê hy moenie die video footage oorhandig nie en eers met die advokaat praat. “Hy het ’n SMS aan die advokaat gestuur en gevra hy moet laat weet wanneer ek hom kan bel. Ek het met die advokaat gepraat en ná die gesprek het ek besluit ek gaan niks oor die footage doen nie.” Gevra waarom hy die polisie en toe ook vir Modack gebel het, sê Dijkers hy was conflicted. “Ek was concerned Modack sou uitvind ek werk met die polisie. Ek was conflicted oor my safety­.” ’n Dag later, 11 November, het Dijkers ’n call van Modack gekry. Dreig Die oproep is sonder Dijkers se medewete record. Hy het eers tydens die beskuldigdes se bail-aansoek daarvan bewus geword. In die oproep vra Modack vir Dijkers: “Sê my, toe ek en Colin daardie vergadering met jou gehad het daai Saterdag, het ek of Colin probeer om jou te dreig of jou te intimideer of jou te extort?” Dijkers sê toe: “Nee, nee, dit is wat ek gister gesê het aan Leon. Daar was geen intimidasie nie. “Ons het ’n reëling getref omdat julle gesê het jou koste was hoër as wat verwag is, so ek het julle meer betaal vir die sekuriteit.” Modack sê toe: “Natuurlik, dit is normale besigheid. Maar nou hardloop iemand rond en sê julle is met ’n geweer gedreig en ek weet nie wat nog nie...” Dijkers sê tydens die oproep was hy ’n coward. “Ek was nie in staat om hom te antwoord op wat rêrig gebeur het nie. Ek was bang.” Die saak word op 15 April 2019 hervat.