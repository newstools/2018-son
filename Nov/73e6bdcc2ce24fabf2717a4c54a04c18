DIE Engelse losskakel Owen Farrell hou Saterdag op Twickenham die grootste gevaar vir die All Blacks in. Van Farrell sal verwag word om die All Blacks in trurat te hou met sy vermoë om takties goed te skop. Die Engelse heelagter Alex Goode sê Jonny Wilkinson, Engeland se beste skopper van alle tye, het Farrell help ontwikkel. “Nes Jonny probeer Owen ook om so suksesvol moontlik te wees. “Ek het nog nooit iemand teëgekom wie se skopwerk beter raak namate die druk toeneem nie,” het Goode gesê. Farrell het in 62 toetse 699 punte aangeteken. Hy sal dus daarop uit wees om die sukses van 2012 te herhaal toe Engeland ’n onoorwonne lopie van 20 toetse deur die All Blacks tot ’n einde gebring het. Engeland het dié kragmeting met 38-21 gewen. Dít volg op Farrell se gevaarlike duikslag Saterdag op die Springbok-senter André Esterhuizen op Twickenham. Guscott skryf in sy weeklikse rubriek die duikslag het vir hom “meer na ’n strafskop gelyk as nié”. Engeland het die wedstryd met 12-11 gewen. Guscott sê ook hy dink nie baie toeskouers sou verbaas gewees het as Gardner vir Farrell gestraf het nie. En ook nie dat Handré Pollard vanaf dáárdie strafskop die wenpunte vir die Bokke aangeteken het nie. Hy sê hy dink Engeland se hoofafrigter, Eddie Jones, sou nié vir Farrell aangeraai het om anders te speel nie. – RugbyPass/BBC