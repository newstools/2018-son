DIE Stad Kaapstad het gister die 100ste herdenking van die einde van die Eerste Wêreldoorlog gevier. Wayne le Roux, hoof van die metropolisie, was een van talle mense wat kranse gelê het by die oorlogsgedenkteken in Adderley­straat. Le Roux sê: “Daar is steeds baie gesinne in die Kaap wie se voorouers in die oorlog geveg het. “Ons is dankbaar vir dié veterane wat vir ons vrede geveg het.” Gesterf Ian Nielsen, onderburgemeester van die Stad Kaapstad, sê: “Die Eerste Wêreldoorlog het op 11 November 1918 geëindig. “Sowat 20 miljoen mense het gesterf in die Eerste Wêreldoorlog. Meer as 250 000 soldate van Afrika het in dié oorlog gesneuwel. “Ons hoop ons sal nooit weer ’n wêreldoorlog beleef op so ’n massiewe skaal soos die Eerste en Tweede Wêreldoorlog nie.”