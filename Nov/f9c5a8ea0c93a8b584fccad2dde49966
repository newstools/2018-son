VERSKEIE polisie-eenhede het Vrydag douvoordag ’n operasie uitgevoer en sewe vermeende bendelede tussen die ouderdom van 25 en 36 in hegtenis geneem. Hulle sal aangekla word ingevolge die Wet op die Voorkoming van Georganiseerde Misdaad (die Poca-wet). Kapt. FC van Wyk, polisiewoordvoerder, sê in die raid is ’n aansienlike hoeveelheid kontant, twee hard drives en ses selfone gekonfiskeer. Lt.Genl. Khombinkosi Jula, provinsiale polisiekommissaris, het die bloues geprys. Hy sê dis in lyn met sy strategie om die kingpins van georganiseerde misdaad te target en op hulle bates beslag te lê.