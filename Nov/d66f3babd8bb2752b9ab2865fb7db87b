DAE ná Halloween pyn Rico (19) se arm en rug nog, berig bild.de. Dié outjie van Lossatal, Duitsland, het soos ’n riller-nar aangetrek. ’n Pa (35) het hom met ’n piksteel des moers geslaan omdat Rico sy dogtertjies (4 en 7) skrikgemaak het. Die pa het hom gedwing om op sy knieë jammer te sê. Die dorpenaars staan Rico by. Hulle sê ál die kinders ken hom en hou van hom. Die slaner is volgens hulle ’n bullebak wat veghonde aanhou. Rico sê hy sal maar sy hanswors-kostuum volgende jaar in die kas los.