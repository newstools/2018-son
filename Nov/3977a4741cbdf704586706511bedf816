’N BESONDERE brand nagemaakte sigarette – RG – word slegs teen R10 verkoop en is nou een van die gewildste soort onder consumers. Maar met ’n minimum belasting van R17,85 betaalbaar op elke pak sigarette, is dit duidelik dat die vervaardiger nie belasting betaal nie. Dit gebeur ondanks die onderneming­ van die Suid-Afrikaanse Inkomstediens (SAID) om op te tree teen onwettige handelaars van tabak. Luidens ’n Ipsos-studie kos die onwettige handel in sigarette die ekonomie ’n geskatte R8 miljard aan inkomste. Daar word gesê die onwettige verkope van sigarette het nou tot 42% van die algehele markaandeel toegeneem. Die Food and Allied Workers­ Union (Fawu) het met afgryse van die nuutste studie kennis geneem. Fawu het vroeër vanjaar demand die nasionale tesourie moet die SAID toerus om sy vermoëns­ te versterk sodat hy diegene kan ondersoek en vervolg wat verantwoordelik is vir die vervaardiging en verkoop­ van fake goedere. Maar tot vandag toe wag Fawu steeds op ’n reaksie in terme van ’n aksieplan om op te tree teen onwettige handel. Mohau Mokhele, sekretaris van die shop stewards committee by British American Tobacco SA in Heidelberg, is bekommerd oor sy werk, sy familie en sy mede-werkers. Sy kommer spruit daaruit dat die onwettige sigarette so goedkoop is dat dit onmoontlik is vir ’n werkgewer wat sy belasting betaal om in besigheid te bly. “Dit bedreig my werk. “Dit bedreig die werk van my medewerkers, ons gesinne en ons dorp, Heidelberg,” sê hy. Mohau is nie net bekommerd oor sy eie medewerkers nie, maar ook oor die 10 000 jobs op tabakplase in Suid-Afrika wat daardeur geraak word. Volgens Mohau het die fabriek- en plaaswerkers in Maart na die SAID se kan­tore gemarch om teen die onwettige handel in sigarette te protest. Beloftes Hulle het ook in Augustus na die tesourie gemarch. “Maar al wat ons kry, is beloftes,” sê Mohau. Intussen het die polisie beslag gelê op nagemaakte klere in Mitchells Plain met ’n geraamde waarde van R1 miljoen. Die operasie deur die Mitchells­ Plain-polisie was ’n geïntegreerde poging om die winsgewende mark in nagemaakte goedere aan te vat. Lt.kol. Andrè Traut, ’n polisiewoordvoerder, sê die polisie het Woensdag in die vroeë oggendure ’n operasie by ’n klerewinkel in die middestad uitgevoer. “Die 25-jarige shopkeeper van Bangladesj is nie in hegtenis geneem nie, maar word ondersoek vir die verkoop van nagemaakte goedere,” sê hy. Traut voeg by dat besig­hede wat handel dryf in nagemaakte klere en goedere ’n besoek deur die polisie kan verwag. Hy sê dit is deel van die polisie se fokus om alle aspekte van misdaad in die feestyd hok te slaan.