OUDTSHOORN. – Die aanklagte is teruggetrek teen vier van vyf mans wat in die besit van ongeslypte diamante betrap is. Die vyfde ou is ’n boete en opgeskorte vonnis opgelê. Landdros Johan Steynberg het aan Martin Botha van Lesotho ’n boete van R3 000 of vier maande gevangenisstraf opgelê, asook nege maande gevangenisstraf wat voorwaardelik vir drie jaar opgeskort is. Die klagte teen Moeketsi Matjoba, Jagdeep Singh Multani, Mongeotywa Fefe en Divan Ernest is teruggetrek. Botha en drie van die mans is op 28 Augustus by die Pick n Pay Mall in Oudtshoorn in hegtenis geneem met twee ongeslypte diamante ter waarde van sowat R20 000 in hulle voertuig. Ernest is ’n paar dae ná die ander vier mans gearresteer.