CHRISTIAN de Waal se eerste boek, He-Man & She-Woman Rediscovered, is onlangs uitgereik. Die opkomende skrywer van Mitchells Plain se vreugdevure brand hoog, want dis ’n jarelange droom wat waar geword het. “Die behoefte het ontstaan oor ons mans nie maklik praat oor dit waardeur hulle gaan nie en hulle sukkel dikwels. “Mans krop dinge op, wat later baie probleme in hulle huwelike veroorsaak. “Ek het die boek geskryf, want daar is baie seuns wat sonder vaders grootword en dan sit hulle met ’n identiteitskrisis en het jare lank pyn. “Dis waarom ons met bendegeweld sit, want ons vaders is afwesig.”