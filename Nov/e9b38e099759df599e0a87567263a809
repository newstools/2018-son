ARIANA GRANDE aan haar lang, vervelige ponytail­: “Thank U, Next.” Ek sien op E! die sangeres het nou besluit sy sny haar signature ponytail af en spog nou met ’n oulike skouerlengte bob. Kyk, ons moet seker erken dat die 25-jarige deur baie gaan. Sy rou nog oor haar eks Mac Miller, wat onlangs oorlede is. Dan is daar die break-up met haar eks-verloofde Pete Davidson. Sy en Pete het mekaar net vyf maande geken voordat hy ’n ring aan haar vinger gesteek het. En net ’n paar weke terug, kort ná Mac se dood, het die tweetjies besluit hulle romanse is oor en uit. Toe het Ariana mos die hit song “Thank U, Next” uitgereik waarin sy dié twee ekse van haar noem. In die song maak sy dit duidelik sy is besig om haarself te reinvent. En haar tattoos wat sy en Pete saam laat kry het, het eerste gewaai, en nou is daar haar hare. Ariana het op Instagram ’n foto van haarself met haar nuwe haarstyl gelaai. In die caption het sy na haar wenkbroue verwys wat lyk asof dit nie meer daar is nie, maar ál waaroor haar fans in die comment section wou praat, is haar nuwe, sleek hairstyle. Ek is eintlik diep binne my baie bly dat sy haar pony afgesny het, want nou kan ek aan haar dink as ’n volwasse vrou, nie ’n klein meisietjie nie.