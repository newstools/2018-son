’N PASGEBORE baba is dié week in ’n ongewone begrafnis ter aarde bestel. Woensdagoggend is “Gabrielle” Lombard, soos haar ma haar noem, in die stowwerige begraafplaas in Hondeklipbaai ter ruste gelê. Voor dit was daar groot drama en omstredenheid rondom haar ongewone dood. Volgens die staat is haar ma, Chirelda Lombard (32), vir haar dood verantwoordelik. Twee plaaslike inwoners het die vyf dae oue baba op 4 September in ’n plastieksak op ’n vullisterrein by dié vissersdorpie gevind. Volgens die grafsteen is die baba op 30 Augustus gebore. Ná fyn speurwerk het leidrade die cops na Chirelda gelei. Sy het aanvanklik ontken sy was ooit swanger. Toe DNS-toetse dit bevestig, het sy erken dis haar baba. Volgens ’n ingeligte bron na aan Chirelda was Woensdag se begrafnis waardig maar baie styf. Slegs sowat 20 mense was daar. Enkele vriende het haar support, terwyl ander daar was uit blote nuuskierigheid. Daddy Daar was nie kerklui nie. Beamptes van PCR-begrafnisondernemers het die teraardebestelling behartig. Daar was geen familie om haar emosioneel by te staan nie. Nie eens die baba se daddy was daar nie. Een van haar close vriendinne, Carisa Soudens, was daar om die gebroke verhoorafwagtende Chirelda te support. Sy sê: “Chirelda het in beginsel verkeerd gedoen, maar sy moet die gemeenskap nou face. Ek dink nie sy moet veroordeel word nie, want dit kom niemand toe nie.” Chirelda is uit op borgtog tot in Januarie, wanneer die saak hervat word. Sy staan tereg op klagte van moord, manslag en die verberging van ’n geboorte. Sy het ’n sewejarige seuntjie en is van haar man vervreem.