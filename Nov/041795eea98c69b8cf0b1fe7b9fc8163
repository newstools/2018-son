CHANNING Tatum en Jessie J het hulle verhouding Instagram official gemaak. Nie Channing óf Jessie het vantevore confirm die stories oor hulle vryery is waar nie. Die Magic Mike-akteur (38) en die aktrise Jenna Dewan (37) is in April uitmekaar. Hulle het ’n dogter, Everly (5). Dis seker hoekom hy sy verhouding met Jessie vir eers wou stil hou. Die twee het nog nie ’n foto van hulle twee saam gepost nie, maar Channing het ’n foto op Instagram gelaai waarin hy Jessie prys oor haar show. Volgens E! was die Hollywood-ster by sy girlfriend se konsert in Londen. By die foto van Jessie (30) op die verhoog skryf die lekkerlyf: “Die vrou het pas in die Royal Albert Hall haar hart op die verhoog uitgestort. Wie ook al daar was, het iets baie spe­siaals ervaar. Sjoe!” Oukei, kan julle asseblief nou ’n foto van julletjies saam ook in die sosiale media post?