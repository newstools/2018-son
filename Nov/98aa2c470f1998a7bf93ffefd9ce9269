DIE SAUK het die publiek gewaarsku teen skobbejakke wat as TV-liksens-amptenare van die SAUK pose. Die SAUK het Vrydag gesê ’n kommerwekkende Whats­App-boodskap word tans rondgestuur. Daarin word mense hieroor gewaarsku. Die SAUK wil die publiek in kennis stel dat hy nie amptenare aangestel het om TV-stelle fisiek by huise te inspekteer nie. “Enige persoon wat beweer hy of sy is ’n SAUK-amptenaar of agent om sodoende toegang tot ’n huis of perseel te kry, moet by die polisie gerapporteer word. “Hulle verteenwoordig nie die SAUK nie.” – News24