DEMI Lovato volg nie meer ou vriende op Instagram nie. Sy fokus nou daarop om haar lewe weer op die regte pad te kry. Volgens ’n ingeligte volg die sangeres nie meer mense soos Selena Gomez, Nick Jonas en Iggy Azalea nie, want sy wil wegbly van “moeilike verhoudings. Sy wil op haarself fokus en vermy enige moeilike verhoudings. “Sy meng met mense wat haar kan ondersteun om haar doelwitte te bereik en weg te bly van enige negatiewe dinge. “Demi kom al ’n lang pad en sy het emosioneel gegroei en in die proses ook meer volwasse geraak.” Die ingeligte sê sy weet daar is geen quick fix met haar drankprobleem nie en dit is nodig dat sy een dag op ’n slag vat. “Sy het ’n sterk support-groep opgebou.” Volgens die ingeligte het Demi haar lewe omgedraai nadat sy in Julie ge-overdose het. “Demi is happy en sy was 90 dae in rehab. Sy wil nie weer in rehab beland nie.” – DailyMail