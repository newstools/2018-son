DIE Primêre Skool Balvenie in Elsiesrivier hou Saterdag ’n Kerskonsert. Dis ’n opelug-konsert in die skool se vierkant. Die konsert begin 14:00. Dis ’n geldinsamelingsgeleentheid vir die skool. Toegang kos R30 vir almal – groot en klein – maar vir Balvenie se leerders is dit R15. Kore van leerders en van die personeel sal die gehoor vermaak met die gewilde Kersliedere wat ’n mens altyd dié tyd van die jaar bekoor. Benewens die sang sal ’n toneel­stuk opgevoer word. Die gospelsangeres Sharon Wilschut sal ook optree. ’n Personeellid, Brumulda Arries, sal ’n spirituele dans opvoer. Die kinders is heel opgewonde oor die konsert. Dit is die eerste keer dat hulle dit doen. Kaartjies is beskikbaar by die skoolkantoor. Kom ondersteun die kleintjies gerus.