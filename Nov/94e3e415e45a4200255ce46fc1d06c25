DIE baasbrein agter die Marvel-flieks, Stan Lee, is onlangs op ’n beskeie, intieme plegtigheid ter ruste gelê. Dis nadat dié groot gees in showbiz laas Maandag op 95 oorlede is. Maar Stan se company POW! het groot planne om seker te maak die Marvel mogul se fans vergeet hom nie sommer gou nie. POW! het in ’n verklaring aan The Associated Press gesê Stan het ’n privaat begrafnis verkies. “Hy het altyd gesê hy soek nie ’n groot begrafnis nie, en sy familie het sy wens eer­biedig deur ’n privaat plegtigheid te reël,” het POW! gesê. Boodskappe POW! het ook ’n memorial wall op Stan se website geskep. Daar kan enigiemand boodskappe laat aan diegene vir wie Lee dierbaar was. Boodskappe aan Stan van verskeie vernames in showbiz gaan binnekort ook op sy sosiale media gepost word. Ek weet nie wat julle dink nie, maar ek dink dis nogal creepy.