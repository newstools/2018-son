’N MAN sit nou agter tralies en naels kou nadat hy sy vriend met ’n nail clipper gesteek het. Dit was toe die twee rusie gemaak het oor goed wat hulle in ’n huisbraak gesteel het. Die voorval het Saterdagaand buite ’n shack in die Ramaphosa-buurt in George plaasgevind. Die 22-jarige slagoffer moes in die hospitaal behandel word vir die wonde aan sy kop en hand. ’n Inwoner, Nomonde Nxawe, sê die twee no-good­ inbrekers het oor die verdeling van hulle loot gestry. Nxawe sê buurtwag­lede het hulle betrap terwyl hulle nog ge­argumenteer het.