’n BAAISE student word van moord aangekla nadat een van die mans wat hom na bewering beroof het, doodgesteek is. Kol. Priscilla Naidu, ’n polisiewoordvoerder, sê die 23-jarige student het gister omstreeks 05:30 huis toe geloop toe twee vermeende rowers hom met ’n mes gedreig het. Die twee mans het die student van sy selfoon beroof. Gepatrolleer “Die student het die mes uit die verdagte se hand gegryp en hom daarmee gesteek. Die ander verdagte is gearresteer deur sekerheidswagte wat in ’n voertuig die gebied gepatrolleer het.” Die vermeende rower (25) en die student sal albei binnekort in die hof verskyn op onderskeidelik aanklagte van roof en moord.