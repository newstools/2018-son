DIE feestyd het sinoniem geraak met ’n toename in misdade soos diefstal. Inwoners en besoekers moet egter nie verwag om ’n toename in wetstoepassingsbeamptes te sien nie. Law enforcement officials wat lede is van die Suid-Afrikaanse Munisipale Werkersunie (Samwu) beplan om van môre af niks meer oortyd te werk nie. Die gevolge van die beamptes wat weier om oortyd te werk, maak plekke soos die strand, parke en talle paaie ’n speelplek vir wetteloosheid en antisosiale gedrag. Die herrie oor die oortyd gaan oor ’n belofte oor bevordering wat in 2016 aan die beamptes gemaak is. Die City, “wat vir jou werk”, sleep egter voete met die saak. Xolisi Diniso van Samwu sê die situasie is al onder die aandag gebring van Lungelo Mbandazayo, stads­bestuurder. “Hy het die saak verwys na Richard Bosman, uitvoerende direkteur vir veiligheid en seku­riteit, maar dié laat niks van hom hoor nie. “Ons soek nie salary in­creases nie. Ons weet ons kry dit net een keer per jaar. “Die Stad moet ons grievances ernstig opneem en ophou met hulle delay tactics.” Wetstoepassingsbeamptes sal steeds sigbaar wees, maar hulle gaan net hulle ag-uur-skof werk. Basta met oortyd. Alan Winde, Wes-Kaapse minister van gemeenskaps­veiligheid, worry hieroor. Impak “Enige iets wat die veiligheid van inwoners in die Wes-Kaap raak, is vir my ’n bron van kommer. “Ek sal die saak volgende week by ’n inter-governmental meeting met die Stad bespreek.” Luthando Tyhalibongo, die Stad se woordvoerder, sê: “Die feestyd is besig, maar ons is confident die voorsorgmaat­reëls sal help om die impak van die beplande protes te minimise.” Hy voeg by daar sal aandag gegee word aan bekommernisse wat dalk geopper gaan word tydens ’n meeting volgende Donderdag. “Ons is hoopvol dat daar op daardie vergadering ’n oplossing gevind sal word.” Die Stad Kaapstad het nie gereageer op vrae oor watter voorsorgmaatreëls in plek is of wat die finansiële implikasies van dié maatreëls is nie.