WAT is die definisie van ’n agtergeblewene? Dis iemand wat vandag wag vir die bus wat hy gister uitgebrand het! Dís een van daai k*k jokes wat ek nourie dag op die sosiale blaaie raakgelees het. Maar dissie lagsake nie! Nee, dis seriaas, want ons land boer agteruit! Ons lewe in ’n tyd waar moegoe-moere hulleself innie voet skiet deur fasiliteite af te brand wat hulle môre sal norag kry. Kyk hoe’t dit onlangs gegaan daar in Saldanha en Vredenburg! Brand en plunder – en dan is daar van die idiote wat nie eens Suid-Afrikaners is nie. Ja, dis bliksems wat f*kk*l bydra tot ons land se ekonomie, maar hiér wil eis vir service delivery. Djy baklei vir beter diens­lewering, maar djy brand ’n mediese fasiliteit uit. Môre skiet die skollies djou bek weg, dan lê en vrek djy innie pad, want daar is nie meer ’n mediese fasiliteit naby djou nie. Want djy het dit uitgebrand, djou moegoe! Dan toi-toi djy oormôre oorlat die kliniek wat djy eergister uitgebrand het, nog nie reggemaak is nie. Dan plunder djy solank ’n winkel of twee solat dit lyk soes Black Friday innie strate soes die misdadigers hol mettie bokse tievies oppie skouers. Daarna strike djy vir meer tjieng by djou fabriek. Nou brand djy gou die fabriek ook af, want die baas willie betaal nie. Nou sit djulle 200 moegoe-moere sonder werk en tjieng, want daasie meer ’n fabriek nie. Die baas kannie die fabriek weer opbou nie, want dit kos te veel tjieng. Hy besluit om sy laaste tjieng te vat en te laains oorsee. Nou sit djulle klomp dom etters Krismis sonder holiday pay en kyk dan berg toe. Daa’s nou f*kk*l gammon, tong en karate-water nie. Next jaar tjank die ouers weer, want hulle kinders soek skole. Maar vroeër die jaar het die mense die enigste skool in hulle gebied uitgebrand oorlat hulle nie die nuwe hoof laik nie. Nou moet die minister van onniesake kô explain oor hoeko’ daar nie nou tjieng vir ’n nuwe skool is nie. Foei tog, dan moet daai arme honourable member hol, want die dom donners wil f*kk*l ve’staan nie. So verloor Mzansi miljarde tjieng oor breinlose etters wat dink geweld maak als reg. Die oordeelsdag gaan daar ’n gekners van tanne wies, want mense wat aspris dom is, gaan nie jimmel toe nie. Dan is dit sousies vi’ djulle! Want djulle klomp is die agtergeblewenes.