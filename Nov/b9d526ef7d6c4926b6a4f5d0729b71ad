JUBA. – Suid-Afrika en Suid-Soedan het Vrydag ’n raamwerkooreenkoms onderteken wat kan maak dat Suid-Afrika ongeveer $1 miljard (sowat R13,8 miljard) in Suid-Soedan se sukkelende oliebedryf belê. Die deal is beklink tussen twee staatsmaatskappye, ons Sentrale Energiefonds en Suid-Soedan se Nile Petroleum Corporation, berig AFP. Hulle minister van petroleum en mynwese het gesê die geld gaan gebruik word vir ’n raffinadery, pypleidings, opleiding en om olie te soek. Suid-Soedan produseer tans sowat 155 000 vate olie per dag. Produksie het met meer as die helfte afgeneem sedert die begin van die burgeroorlog in Desember 2013. Die land het nie sy eie raffinadery nie.