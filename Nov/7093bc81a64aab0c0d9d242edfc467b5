RIHANNA is lekker moerig vir die Orange One. RiRi het getwiet sy is briesend oor pres. Donald Trump haar musiek by een van sy rallies gespeel het. Die sangeres het nie tyd vir games nie. Sy het sommer haar larney lawyers op die Amerikaanse president losgelaat. Ek lees op E! die Fenty queen se prokkies het ’n cease en desist letter aan die Orange One gestuur en gemaan dat hy ophou om haar musiek, soos “Don’t Stop the Music”, by politieke geleenthede te speel. In die brief skryf RiRi se regspan: “Soos jy bewus is, het Ms. Fenty nie haar toestemming gegee om haar musiek te gebruik nie. “So, die gebruik daarvan is ongehoord.” Verder in die brief skryf die lawyers die gebruik van RiRi se musiek wek die wanindruk dat sy connected is met Trump. Dis nie die eerste keer dat ’n kunstenaar Trump aanvat oor hy hulle musiek gebruik nie. Pharrell Williams het ook onlangs ’n cease and desist letter aan Trump gestuur nadat sy song “Happy” gespeel is op ’n veldtog kort ná die tragiese skietery by die Pittsburgh-sinagoge. Trump kan mos sy tjommie Kanye West se songs gebruik. Of nee, wag. Daai verhouding is ook mos nou iets van die verlede ...