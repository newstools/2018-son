EDDIE Jones loop nou omtrent breëbors rond nadat sy span, Engeland, die Springbokke geklop het. Die Rose se omstrede breier sê sommer nou die All Blacks is die volgende team wat op Twickenham gaan val. Al wat sy span kortkom, is emmers vol geloof. En wie kan ou Eddie blameer as hy so parmantig is? Hy het immers met ’n B-span die Bokke se bestes ore aangesit. Maar volgens Jones het hy nie eens nodig gehad om die Bokke te klop om te glo sy Rose kan die All Blacks laat val nie. “Ek het dan al in 2016 gesê ons kan die All Blacks klop. “Ek gaan nie nou my mind change nie, ou maat,” het Jones gesê. “Ek het dan sommer ná die (Bokke) game vir die boys gesê ek kan nie wag nie. “Hulle (All Blacks) is die benchmark in wêreldrugby. Jy wil teen hulle speel. Jy weet eers nadat jy teen die All Blacks gespeel het wat jou posisie in die wêreld is. “Enige span wat 91% van sy wedstryde wen, is great. “Watter ander sportspan kan dit sê?” Intussen het Steven Hansen gesê hy is bly oor sy “vriend” se optimisme. “Dit is sy werk om self­vertroue te hê. Eddie is ’n passievolle man. Ek het sommer baie tyd en respek vir hom. Hy is wel nie almal se cup of tea nie,” het Hansen gesê. Die All Blacks se wedstryd teen Engeland skop Saterdag 16:50 af. Dié een sal beslis op SuperSport 1 (DStv-kanaal 201) uitgesaai word.