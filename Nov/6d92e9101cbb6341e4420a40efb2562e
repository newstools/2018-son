NÁ NET sewe maande in die gevangenis is Darius van der Ross ’n vry man. Die voormalige brigadier in die polisie is in Mei gevonnis tot vier jaar, waarvan twee jaar opgeskort is. Hy en twee ander top cops het geld en gifts van die sakeman Saleem Dawjee gekry. In ruil hiervoor het Dawjee voorkeurbehandeling gekry as hy die cops nodig gehad het. Simphiwe Xako, woordvoerder van die departement van korrektiewe dienste, het bevestig Van der Ross is laas Maandag al uit. Aanmeld “Hy is in Malmesbury aangehou en toe op parool vrygelaat. Hy moet hom steeds aanmeld totdat sy twee jaar uitgedien is.” Van der Ross, Kolindren Govender en die gewese Wes-Kaapse polisiehoof Arno­ Lamoer is almal skuldig bevind en tjoekie toe gepos. Die korrupte verhouding het in April 2011 begin en tot 2013 geduur. Lamoer het kontant en geskenke ter waarde van R67 329 van Dawjee gekry. Govender, wat ook Dawjee se neef is, het R24 601 gescore en Van der Ross R7 324. Dawjee en Lamoer is albei tronkstraf van ag jaar opgelê waarvan twee jaar opgeskort is. Govender is ses jaar tronkstraf opgelê waarvan twee opgeskort is.