KEVIN de Bruyne se frustrasies met die Premierliga-kampioen, Manchester City, duur voort. Dit volg nadat die Belg in Donderdag se sege van 2-0 oor Fulham in die Carabao Cup die ligamente in sy knie beseer het. Uit die City-kamp word daar verneem De Bruyne sal moontlike vir minstens ses weke buite aksie wees. Die 27-jarige aanvallende middelskakel het net onlangs teruggekeer – ook na ’n besering van sy ligamente. Hy was vir maande op die krukkelys. Versterk Hy het in dié seisoen nog net drie wedstryde vir die Citizens gespeel en daar was groot opgewondenheid toe hy Donderdag sy terugkeer in die span gemaak het. “Ons is sad vir sy onthalwe,” het City se bestuurder, Pep Guardiola, gesê. “Niemand hou daarvan om beseer te wees nie, maar dit is wat dit is ...” City verwelkom Southampton vandag in die Etihad. City verwag om sy posisie bo-aan die punteleer te versterk. – BBC