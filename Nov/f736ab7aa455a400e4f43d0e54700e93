DIE media mag nie foto’s of video’s van die vermeende moordenaars van adv. Pete Mihalik­ neem voordat hulle in ’n uitkenparade gestaan het nie. Die drie verdagtes, Sizwe Biyela, Nkosinathi Khumalo en Vuyile Maliti, word aangekla van moord met voorbedagte rade­, poging tot moord en van die besit van ’n ongelisensieerde vuurwapen en ammunisie. Dié klagte spruit uit die moord op Mihalik (50), ’n man wat gereeld dodgy karakters uit die onderwêreld verdedig het. Hy is einde Oktober ten aanskoue van sy agjarige seun in sy kar doodgeskiet. Mihalik was besig om sy kinders by die skool in Groenpunt af te laai toe die voorval plaasgevind het. Sy laitie is ook in die voorval gewond toe ’n bullet hom in die gesig getref het. Dit is in die hospitaal uit sy kakebeen verwyder. Biyela en Khumalo is die dag ná die moord aangekla. Maliti het homself ook die dag ná die voorval aan die polisie oorgegee nadat hy as die middelman in die moord op Mihalik uitgewys is. Intussen is die saak tot 29 November uitgestel. Dis gereël sodat Khumalo se legal aid lawyer aan boord kan kom. Hy kon verlede week nie ’n privaat regsverteenwoordiger in die hande kry nie en het toe om regshulp gevra. Die verdagtes word vir hulle eie veiligheid in drie verskillende tronke aangehou totdat hulle weer in die hof moet verskyn.