JY GAAN nie vir Pearl Thusi kom vertel sy kan nie oor haar kat huil nie. Die Quantico-aktrise was lekker moerig vir nare Twitter-gebruikers wat gelag het oor sy amper 24 uur oor haar kitty gehuil het. Die Twitter-gebruikers meen Pearl is swart en net wit mense huil kwansuis oor diere. Maar Pearl is nie hier vir daai nie, en het sommer reguit vir die trolls gesê sy gaan hulle mute as hulle gaan gat maak oor haar wat huil oor haar kat. Ek het my gebreek toe ek sien hoe een troll twiet: “Ek guess jou kat het nie nege lewens gehad nie.” Pearl het toe terug getwiet: “Sjoe. God hou jou dop, bra.” ’n Ander een het gegrap: “Jammer vir jou verlies, Pearl. Aangesien jy in New York City is, kan ons seker die begrafnis namens jou bywoon?” Die trolls vat groot kanse. Maar nadat ek in ’n kort clip van haar opkomende movie, The King Scorpion, gesien het hoe Pearl kan baklei, sal ek nie nog sommer met haar mors nie...