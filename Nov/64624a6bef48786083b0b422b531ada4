TWEE bane van die N1-snelweg sowat 10 km buite Kaapstad se middestad was gister gesluit ná ’n gru-ongeluk waarin twee mense dood is. Kenny Africa, Wes-Kaapse verkeershoof, sê die bestuurder het vermoedelik beheer verloor oor hulle ligte afleweringsvoertuig en het teen ’n barrier en lamppaal naby Century City gebots. Maxine Bezuidenhout, die woordvoerder van die Kaapse verkeersdiens, sê die man en vrou – albei sowat 30 jaar oud – is albei dood.