PRES. Cyril Rama­phosa het Vrydag in Hano­ver Park gewalkies en gangsters gewaarsku: “Ons kom vir julle!” Dis nadat hy die polisie se spesiale eenheid teen bendes bekend gestel het. Op sy roete het Rama­phosa ook blad geskud en gesels met van die inwoners. Hy het in Surwood Walk, waar die Ghetto-bende uithang, gestap. Die nuwe eenheid, wat uit 95 cops bestaan, is sedert die begin van Oktober in verskeie hot spots van bendebedrywighede op die Kaapse Vlakte ontplooi. Ramaphosa sê: “Ons is reg vir die bendes. Hulle hoort nie in ons gemeenskappe nie, maar in die tronk. Ons kom vir hulle.” Hy meen die landwye strategie­ teen bendes sal die vlakke van bendeverwante misdaad laat afneem. Ramaphosa sê ook hy is bekommerd oor die werkloosheid onder jong mense. Beskerm Die eenheid is ook met 50 splinternuwe BMW-karre toegerus. Ramaphosa het die in­woners gevra om nie bendelede te beskerm nie, maar om eerder saam te werk met die polisie. Die premier van die Wes-Kaap, Helen Zille, ver­welkom die eenheid. Zille sê: “Sedert gespesialiseerde eenhede afgestel is, het ons ’n stryd gevoer om hulle heringestel te kry. “Ons hoop die eenheid teen dwelms word ook binne­kort heringestel.” Die gespesialiseerde polisie-eenhede is in 2002 ontbind. ’n Inwoner, Ellis Davis, sê: “Ons voel nou veiliger en is dankbaar vir die eenheid.” Sergio Capaima (28) is bly hy het die president ontmoet en het gevra dat meer werkgeleenthede vir jong mense geskep moet word. Charlene Davis (33) wou weet hoekom daar eers tragedie moet wees voordat na hulle noodkrete geluister is.  