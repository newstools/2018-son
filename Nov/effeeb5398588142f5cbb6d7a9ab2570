DIE polisie van die Strand het ’n kar teruggevind wat op die moordtoneel van ’n vrou gesteel is. Die VW Golf (registrasienommer CEY 11248) is Vrydag naby die daghospitaal en brandweerstasie in Macassar­ gekry. Dis Sondag 21 Oktober by ’n huis in Constan­tia­straat­ gesteel waar die lyk van Margaret Linnert (60) in ’n buitekamer gevind is. Steekwonde Die eienaar van die huis, Leoni Kitshoff, het die Sondag van Ermelo af teruggekeer toe sy die lyk van Linnert vind. Linnert se hande was agter haar rug vasgemaak en haar mond toegeplak. Daar was ook steekwonde aan haar kop. Verskeie goedere is uit die huis gesteel. Die polisie vra die gemeenskap se hulp, veral mense van Macassar wat gesien het wie die kar daar los. Enigeen met inligting kan lt.kol. Franklin Plaatjies by 082 469 3359 bel.