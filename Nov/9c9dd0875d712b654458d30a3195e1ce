HY HET nie geweet wat anders om te doen nie en het maar net gedoen wat hy gesê is. So het die staat se eerste getuie, Radley Dijkers, in die saak van afpersing teen die vermeende onder­wêreld-dikding Nafiz Modack, Colin Booysen, Ashley Fields en Jacques Cronjé gister getuig. Die vier beskuldigdes het in die Kaapse streekhof verskyn, waar die verhoor begin het. ’n Vyfde beskuldigde, Carl Lakay, is intussen doodgeskiet. Dijkers, wat die brand manager van Life Grand Café (LGC) in die V&A Waterfront is, het getuig oor hoe hy ingelig is dat die security management daar sal verander. Hy sê dit was in die vroeë oggendure van 2 April verlede jaar terwyl hy die restaurant gereed gekry het vir ’n event dieselfde dag. Dijkers getuig hy en ’n ander personeellid is na die hek buite die parkeerterrein geroep. Daar het so 10 tot 15 mans hom ingewag. Een van hulle, Carl Lakay, het aan hulle gesê hulle vat security by die restaurant oor. “Ek is gesê om die geld aan hulle te betaal,” getuig Dijkers. “Hy het ook gesê ons moenie worry nie, daar sal mense in die week met jou kom praat.” Dijkers sê hy het gepanic en onmiddellik ’n lid van die Hawks gebel en gevra of dié hom kan help. Dié lid het hom egter na iemand anders verwys. Dijkers sê toe hy die uitvoerende hoof (CEO) van die LGC gebel het, is hy egter geen hulp of raad gebied nie. Hy sê hy is toe geen ander keuse gelaat nie as om toe te laat dat Lakay die event se security behartig. ’n Paar dae later het Lakay en vyf mans by die LGC opgedaag en Grant Veroni­ aan hom voorgestel. Veroni sou die nuwe sekuriteitsmaatskappy, TSG, bestuur. Dijkers getuig hulle het gewoonlik tussen R60 000 en R70 000 per maand aan sekuriteit bestee, en meer aan events. Dijkers sê in November verlede jaar het Modack en Cronjé by die LGC opgedaag en met Richard Bloom, hulle events manager, vergader. Cronjé het na bewering aan Bloom gesê hulle charge R150 000 vir security vir ’n event wat die volgende dag sou plaasvind. Dijkers sê: “Ek het die CEO en nóg ’n bestuurder, Stuart Bailey, daaroor ingelig en gesê ons moet dit net los, miskien kom niks daarvan nie.” Die dag van die event het Cronjé hom egter gebel en ’n spertyd gestel vir die be­taling. Bespreek Dijkers sê: “Ek het Bailey daaroor ingelig en hy het my kom ondersteun. “Booysen, Cronjé, Modack en Lakay het opgedaag en ons het in die LGC se adminkantoor vergader.” Die betaling van die R150 000 is toe bespreek, getuig Dijkers. Die saak duur vandag voort. Dijkers sal sy getuienis hervat.