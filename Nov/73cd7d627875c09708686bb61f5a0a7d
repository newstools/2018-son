PRAVIN Gordhan, minister van openbare ondernemings, het gister voor die kommissie van staatskaping getuig oor sy tweede termyn in 2016 as die minister van finansies. Hy het teruggekeer na sy pos kort nadat die sogenaamde Weekend Spe­cial-minister van finansies, Des van Rooyen, uit dié pos verwyder is. Volgens Gordhan het hy voor die begrotingstoespraak besluit om die sponsorship van die ontbytewat deur The New Age gehou word, te kanselleer. Die Guptas, wat die eienaars van dié koerant was, het miljoene uit die ontbyte gemaak. Afdanking “Ons wou niks gehad het wat ons met die Guptas verbind nie.” Hy meen die kansellasie van die ontbyte het tot sy afdanking gelei. Gordhan sê sy adjunkminister, Mcebisi Jonas, het hom meegedeel die Guptas het hom R600 miljoen aangebied het as hy sou instem om Gordhan te vervang en al hulle deals goed te keur. Jonas het nie die aanbod aanvaar nie. Volgens Gordhan is dit nie baie geld as ’n mens in ag neem hoeveel meer geld die Guptas sou kon gemaak het as hulle ’n minister in die kabinet kon beheer nie. “Hulle het aan Jonas gesê hulle het R6 miljard uit die staat gemaak en wil dit nou na R8 miljard verhoog.” – News24