PRES. Cyril Ramaphosa het gister geen hase uit die hoed gepluk toe hy die kabinet geskommel het nie. Net drie veranderinge is aangekondig. Die aanpassings was nodig weens die dood van die minister van omgewingsake, Edna Molewa (61), in September, sowel as die bedanking van die minister van binne­landse sake, Malusi Gigaba, vroeër vandeesmaand. Nomvula Mokonyane is nou die nuwe minister van omgewingsake en Siyabonga Cwele die nuwe­ man in charge van binnelandse sake. Kombineer Mokonyane was voorheen die minister van kommunikasie. Cwele skuif van die departement van telekommunikasie en posdienste. Ramaphosa het gister in die Uniegebou gesê hy het besluit om die departement van kommunikasie te kombineer met die een vir telekommunikasie en posdienste. Die minister wat na dié gekombineerde departement moet kyk, is Stella Ndabeni-Abrahams. Sy was adjunk­minister van telekommunikasie en posdienste. Ramaphosa het gesê die doel van die ver­anderings is dat die kabinet ’n goeie mix van ervaring en vermoë het. Volgens die president moet kabinetslede toegewyd wees daaraan om die publiek te dien. – Eie verslaggewer