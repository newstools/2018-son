DIE kern van die SWD-Arende se rugbyspan gaan vir 2019 behou word. Rynard van As, breier van die Arende, het dié versekering gister gee. Die Arende het Dinsdag nie daarin geslaag om die Vrystaat-Cheetahs in die Curriebeker se promosie-relegasiewedstryd in Bloemfontein te klop nie. Die Vrystaters het die wedstryd met 36-5 gewen en daarmee hulle plek in die Curriebeker-kompetisie vir 2019 behou. Van As het egter sy kommer uitgespreek dat hy dalk van sy sleutelspelers kan verloor. “Dit is ongelukkig die geval en ons verstaan dit. “Dis dinge wat gebeur, maar ek kan bevestig dat van ons spelers wel deur ander unies genader is. “Dit is ongelukkig hoe sake in rugby verloop. “Ek kan ook bevestig ons is wel deur die SWD-bestuur toestemming gegee om die spelers kontrakte aan te bied. “Die details sal eers ná die naweek bekend gemaak word,” het die afrigter gesê. Oor die wedstryd sê Van As: “Dit sal maar altyd ’n tawwe stryd wees. “Ons is deur ’n beter span geklop, maar ons is glad nie oorrompel nie. ”