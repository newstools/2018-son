TWEE laities is gister in afsonderlike skietvoorvalle gewond. In die jongste voorval is ’n 11-jarige seun Dinsdagaand in Tambo Village, Manenberg, in die maag geskiet. Volgens kapt. Ian Bennett, woordvoerder van die Manenberg-polisiestasie, het die seun oopgemaak nadat iemand aan die deur geklop het. Bennett sê: “Die verdagte het ’n skoot afgevuur en die seun in die maag gewond. Ooggetuies “Hy is per ambulans na die Rooi Kruis-kinderhospitaal geneem, waar hy tans in ’n ernstige toestand is.” Volgens ooggetuies het ’n wit BMW in Tambo-laan af gery en jongens het vanuit die motor drie skote afgevuur op ’n groep seuns wat in die straat was. Van die seuns het by ’n huis ingehardloop. Een van die mans het by die huis gaan klop en toe die seun die deur oopmaak, het hy op hom losgebrand. Niemand is al gearresteer nie en ’n poging-tot-moorddossier is aangelê. Die voorval het 09:55 naby Molteno Court in Clarke Estate gebeur. Die seun is in die bors gewond en is met die ambulans na die hospitaal geneem. Sers. Noloyiso Rwexana, polisiewoordvoerder, sê ’n 22-jarige verdagte is kort ná die voorval gearresteer. Die verdagte sal binnekort in die Goodwood-landdroshof op ’n aanklag van poging tot moord verskyn.