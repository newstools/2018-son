CHRISSY Teigen het lelike voete en haar manlief spot haar baie daaroor. Jy kan maar dink dat die vrou van John Legend vol vertroue oor haar lyf is, maar sy is eintlik baie insecure oor haar trappers. Die 32-jarige model het in The Ellen DeGeneres Show vertel sy is baie skaam oor haar voete toe die kamera daarop inzoom. Sy het haar lyf toe onmiddellik van die kameras probeer wegdraai. Die mamma van twee skerts: “Ek het Asian jingle-voete, so asof hulle gemaak is om boom te klim.” Sy het ook vertel dat sy in haar Sports Illustrated-kontrak bepaal het hulle mag haar trappers nooit afneem nie. “In die kontrak het gestaan my voete mag nie gewys word nie. Ek sou hulle eerder in die sand wegsteek.” Die swimsuit-model het ook gesê haar hubby maak gereeld ’n grap oor haar voete. “John sê altyd as ek die dag sterf en hy moet my gaan uitken, sal hy nie die laken van my gesig afhaal nie. “Hy sal eerder die laken by my voete oplig om te kyk of dit wel ek is,” skerts sy. Ek dink Chrissy oordryf. Haar voete is nie só lelik nie. Tyra Banks en Naomi Campbell het dit baie, baie erger as mev. Legend.