DIE Tweede Liga is nog ver van klaar, maar PE Stars is reeds weer die top-span in die Baai – én daar is ’n nuwe voorloper. Sibanye het die kans verbrou om na die boonste posisie te skuif. Dít kom nadat hy weer kleigetrap het teen Peace Makers­. Dié het met 3-0 gewen. Die nederlaag het Stars die kans gegee om gelyk te trek op punte nadat hulle Butterworth met 5-0 ore aangesit het. Hoewel Stars en Sibanye nou ewe veel punte het, lê Stars bo vanweë ’n beter doeleverskil. Die voorloper, Amava­rara, het ook vasgeval. Bizana Pondo Chiefs het hom met 2-0 geklop. Dit beteken Tornado is nou die voorloper. Hy is 1 punt bo Chiefs, wat 19 ligapunte het. Ná 10 wedstryde is Tornado die enigste onoorwonne span in die liga. Die voormalige NFD-span Mthatha Bucks lyk nou goed in die derde plek. Bucks is ’n punt agter Chiefs nadat hulle Matta Milan met 2-1 geklop het. Daar is dus nou ’n moontlikheid dat Bucks kan veg om terug te keer na die NFD. Die uitslae: Future Tigers 0, Highbury 1; Peace Makers 3, Sibanye 0; Tornado 5, Yakha Utd 1; The Guys 1, Bush Bucks 2; Bizana Pondo Chiefs 2, Amavarara 0; PE Stars 5, Butterworth 0; Birmingham City 2, SUBS 2; Mthatha Bucks 2, Matta Milan 1.