DIDDY wens die dood van sy eks en baby momma is maar net ’n nagmerrie waaruit hy kan wakker word. Sean Combs het Sondag vir die eerste keer iets oor Kim Porter gesê nadat sy Donderdag dood in haar huis in Los Angeles gevind is. Die rapper het in ’n post op Instagram sy hart oor sy eks uitgestort. “Die afgelope drie dae het ek probeer wakker word uit die nagmerrie, maar ek het nie. Ek weet nie wat ek sonder jou gaan maak nie, baby. Ek mis jou so verskriklik baie. “Vandag gaan ek hulde aan jou bring. Ek gaan probeer om die regte woorde te kry om ons unexplainable verhouding te verduidelik. “Ons was meer as beste vriende. Ons was meer as sielsgenote. En ek mis jou so baie.” Diddy het Sondag heeldag foto’s en video’s van die mamma van drie van sy kinders op sosiale netwerke gepost. Op een van sy IG Stories het hy geskryf: “Ek sal ons familie grootmaak net soos jy my geleer het. Ek is vir ewig lief vir jou.” Diddy is nie ’n man wat skaam is om sy hart op sy tong te dra nie. Hy het mos nou die dag ook ’n erg emosionele post op IG geplaas oor sy mees onlangse eks, Cassie, en gesê hy verlang na haar.