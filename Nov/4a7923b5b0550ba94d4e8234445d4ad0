UITSPRAAK word môre­ gelewer in die rape-verhoor van ’n volwasse man en ’n tienerseun wat ’n onnie na bewering verkrag het. Die beskuldigdes is Donovan Heugh (25) en ’n 17-jarige seun – albei van Helenvale. Hulle het’n onnie die oggend van 17 Julie 2017 in bosse naby die Gelvan-sportterrein na bewering verkrag. Adv. Mark Driman, staatsaanklaer, sê gister in sy slotbetoë die klaagster het ’n logiese, duidelike weergawe van die gebeure gegee. Volgens hom was sy eerlik en geensins vindictive­ nie. Sy het ook geensins oordryf nie. Driman sê dit is vir hom vreemd dat Heugh eers tot die trial gewag het om te sê hy en die onnie het op Sondag 16 Julie 2017 consensual­ seks in ene Barbie se huis gehad. Driman sê omdat daar teenstrydighede in die twee beskuldigdes se weergawes is, moet die hof hulle weergawes verwerp. Heugh se lawyer, adv. Deon Erasmus, sê in sy slotbetoë die identiteit van die onnie se aanvaller is egter in dispute. Hy het die hof daaraan herinner daar was ’n enkelgetuie­ – die onnie. Volgens Erasmus was die onnie in daardie stadium­ vreesbevange en sy het gefreeze. Erasmus sê die onnie se ordeal het in die winter in die donker plaasgevind. Volgens hom kon sy ’n honest mistake gemaak het met betrekking tot die identiteit van haar aanvallers. Hy sê as daar gekyk word na die drie weer­gawes, is daar onduidelikhede met betrekking tot die timeline. Volgens Erasmus het die onnie Heugh se haarstyl en tatoeëermerke die eerste keer gesien toe sy hom by die Gelvandale-polisiestasie moes gaan identifiseer. Dis omdat sy vroeër getuig het haar aanvaller het die dag van die voorval ’n beanie en hoodie aangehad. Vuurwapen Die tienerseun se law­yer­, adv. Jodine Coertzen, sê in haar slotbetoë die onnie is ’n enkelgetuie en daarom moet die versigtigheidsreël toegepas word. Volgens Coertzen is die onnie die enigste een wat getuig het van ’n vuurwapen wat in die voorval gebruik is. Dis terwyl daar geen getuienis is dat Heugh die oggend van die voorval ’n gun in sy besit gehad het nie. Coertzen sê in ag genome die vrees wat die onnie ervaar het, sou ’n mens verwag dat sy foute in haar getuienis maak. Met betrekking tot haar getuienis dat die tienerseun haar verkrag het nadat Heugh hom gedreig het, sê Coertzen die tienerseun kan gekritiseer word omdat hy nie die voorval by die polisie aangemeld het nie. Volgens Coertzen sou dit waarskynlik nie gebeur nie omdat die seun die roof erken het.