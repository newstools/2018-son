DIE Amerikaanse ruimte-agentskap Nasa het sy Park­er Solar Probe ter waarde van R21 miljard in Augustus die ruimte in gestuur. Die ruimtetuig is so groot soos ’n kar. Sy sending sal sewe jaar duur. Hy is geskeduleer om môreaand in die eerste van 24 verbyvlugte oor die son te skuur, berig Business Insider. Die Parker-tuig sal ’n snelheid van byna 343 000 km/h bereik terwyl hy deur die son se plasma van sowat 2 000 000°C vlieg! Daar is darem ’n hitteskerm om hom in een stuk te hou!