DIE Terminator is terug – en hy mik na die Moederstad om oor Dag Zero te praat. Arnold Schwarzenegger, filmster, voormalige goewerneur van Kalifornië en nou aktivis vir klimaatsverandering, sal die hoofspreker wees op die W12 Future of Water-konferensie in Mei 2019. Hoewel baie mense Arnie net ken as aksieheld op die screen en later politikus, het hy intussen ontpop as ’n kampvegter vir die omgewing – veral wat klimaatsverandering betref. Al is hy ’n Republikein, doen hy sy bes teen klimaatsverandering. Hy gebruik sy fame om die aandag te vestig op ’n situasie wat beskryf word as die grootste bedreiging wat die mensdom al ooit moes trotseer. – News24