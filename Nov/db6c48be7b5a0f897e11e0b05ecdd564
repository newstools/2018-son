MAAK reg vir die fees der feeste! Dit is byna tyd vir die 10de DStv Mitchells Plain Festival. Die gewilde event word van Vrydag 30 November tot Sondag 2 Desember by Westridge Gardens gehou. Die organiseerders verwag sowat 40 000 feesgangers. Hulle sal getreat word met musiek van Mzansi se beste kunstenaars – en meer! Twee van Kaapstad se fa­vour­ite internasionale sangsensasies gaan ook optree. Judy Boucher en Sybil gaan die drie verhoë met meer as 60 plaaslike musikante deel. ’n Hele paar gewilde DJ’s gaan boonop die festive mood aanhelp. Baie kleinbesighede gaan ook hulle goedere op die terrein showcase. Volgens die organiseerders gaan daar meer as 150 plaas­like en nasionale exhibitors en traders wees. Hulle gaan ’n verskeidenheid kos, fashion, speelgoed, tegnologie, opvoedkundige dienste en ander gadgets aanbied. Een van die groot attractions is die Suid-Afrikaanse Nasio­nale Weermag se display. Die leër, vloot, lugmag, militêre polisie en mediese dienste sal ook teenwoordig wees om mense meer oor hulle wêreld te leer. Omroepers van die radiostasie Heart FM gaan live van die fees af uitsaai. Feesgangers kan blad skud met radio­persoonlikhede soos Irma G, Suga, Tyrone Paulsen, Lunga Singama en Paul Playdon. Die feesdirekteur, Rozario Brown, sê hulle wil die kollig laat val op die vordering van en optimisme in die vergete gemeenskap. “Ons wil Suid-Afrika wys Mitchells Plain het ongeloof­like talent. “Ons het van die krea­tiefste, mees inno­verende entrepreneurs en ons kan veilige, professionele events reël.” Volgens Brown het die fees sowat 1 500 part-time werk­ge­leenthede vir locals geskep. Die kaartjiepryse is: Vrydag en Saterdag Pensioners, fisiek gestremdes en kinders onder ses kry gratis toegang. Kinders tussen 6 en 12 jaar moet R30 betaal om in te gaan. Mense bo 13 betaal R50 vir toegang. Sondag Kinders onder ses kan gratis inkom. Vir kinders tussen 6 en 12 en pension­ers kos dit R60 per kaartjie. Mense bo 13 betaal R150 elk. Bel 021 391 0140 of besoek mitchellsplainfestival.com as jy nog inligting wil hê.