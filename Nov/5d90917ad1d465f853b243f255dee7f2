HONDERDE roubeklaers het die begrafnis van die hiphop-musikant Jabulani “HHP” Tsambo Saterdag in die Mmabatho Convention Centre in Mahikeng bygewoon. Dis nadat sy vrou, Lerato Sengadi, dit wou kanselleer. ’n Hof het haar aansoek om die begrafnis te kanselleer, verwerp. Die weduwee en haar familie­ het toe ook opgedaag vir die begrafnis wat sy so graag wou kanselleer. Jabba se familie het Sengadi nie in hulle obituary genoem nie, berig The Juice. Skinderstories Die 38-jarige Jabba is laas Woensdag oorlede. Dis nie bekend wat die oorsaak van sy dood is nie. Daar loop egter skinder­stories dat hy selfmoord gepleeg het nadat hy lank aan depressie gely het. Jabbsa se vriende en familie het hulde aan hom gebring deur musiek, toesprake en gedigte oor watter verskil hy in die Suid-Afrikaanse musiek­bedryf gemaak het. Jabba se ma, Theriso, het sy laaste oomblikke beskryf in ’n brief wat voorgelees is. Sy het geskryf: “Jabu, daar was vreugde toe jy jou eerste asemteug geneem het en hartseer toe jy jou laaste asemteug geneem het.”