ASHTON. – Die Gemeenskapspolisiëringsforum (GPF) hier is onlangs vereer. Dis toe hy as die beste GPF van sewe cop shops in die Worcester-polisiegroep aangewys is. Dis nie ál nie. Dié GPF se tuinier, Luvu Yokse, is ook as die beste tuinier aangewys. Dit is sommer ’n dubbele eer en ’n groot prestasie om in twee kategorieë erkenning gebied te word. So sê dié polisiestasie se woordvoerder, AO Sylvester Joseph. Die lede van die GPF is vreeslik in hulle noppies oor dié toekenning. Dit pryk ook reeds in die cop shop se voor­portaal. Losslaan Die stasiebevelvoerder, Jeff Lakay, kan die lede van die GPF nie ophou bedank vir die uitstekende werk wat hulle in die Ashton-gemeenskap verrig nie. Lakay sê hulle wil dié toekennings volgende jaar sommer weer losslaan.