MOSSELBAAI. – Terwyl die DA die uittog van raadslede met antie Pat de Lille aan die voorpunt as “niks” afmaak, het Dawid Kamfer, Icosa se provinsiale leier in die Wes-Kaap, tande gewys. Kamfer moan: “Dis wat die DA met bruin mense doen. Misbruik hulle en dan spoeg hulle ons mense uit. Ek neem waar dat baie bruin en swart raadslede soos gevangenes in die DA lewe. Want kyk, hulle verklaar dan nou, nadat hulle padgegee het uit die DA, dat hulle ‘nou vry’ is.” Volgens Kamfer gaan die raadslede deur pyn. Hy sê: “Hulle praat al uit. Hulle sê hulle is net goed genoeg om die DA in power te hou. “Maar hier kom ’n election waar Icosa die king maker gaan wees. Ons het reeds groot getalle gewone DA-lede wat flikflooi en aansluit by Icosa. “Ons getalle neem toe. In 2019 gaan die DA dit berou dat hulle ons mense so mishandel het.” Kamfer sê groepvorming van politieke idees wat dieselfde is, kan net die DA verder verswak en gaan hom uiteindelik uit die kussings lig.