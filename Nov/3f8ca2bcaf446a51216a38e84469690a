DIE oorsaak van die rapper Mac Miller se dood is nou bekend gemaak. Miller, wie se regte naam Malcolm James McCormick was, het ’n lang geskiedenis van substance abuse gehad. Luidens ’n toksikologie­verslag wat die lykskouer se kantoor in Los Angeles uitgereik het, is hy juis dood omdat alles wat hy ingeneem het saam giftig was. Die Amerikaanse rapper (26) het fentaniel, kokaïen en alkohol in sy gestel gehad toe hy dood is, berig TMZ. Die eks van die sangeres Ariana Grande (25) is op 7 September dood gevind in sy huis in Studio City, Los Angeles.