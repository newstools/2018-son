DAVID Wiese sal aanbly as die oorsese speler by die Paarl Rocks. Die grootbase van die Paarlse franchise het gister bekend gemaak Wiese sal die plek van Michael Klinger inneem aangesien Cameron Delport binnekort sal terugkeer. Delport speel tans vir die Pakhtoons in die T10-reeks in Dubai. Nóg ’n speler wat ook sal terugkeer, is Dwayne Bravo, wat vir die Maratha Arabians in die T10-toernooi speel. Met die Mzansi-Superliga wat die tweede fase bereik, is daar ’n gevoel dat Faf du Plessis se teenwoordigheid stabiliteit in die span gebring het. Die Rocks-span spog met twee seges onder die inspirerende Du Plessis en is in die derde plek op die punteleer. Die Paarliete kom vandag teen die Nelson Mandela Bay Giants te staan. Dit begin 14:00. Die Rocks keer dan terug om Sondag op Bolandpark die Durban Heat die stryd aan te sê. Vandag 14:00: ST GEORGEPARK, PORT ELIZABETH – Nelson Mandela Bay Giants t Paarl Rocks Môre 19:00:SUPERSPORTPARK, CENTURION – Tshwane Spartans t Cape Town Blitz Sondag 11:00: BOLANDPARK, PAARL – Paarl Rocks t Durban Heat.