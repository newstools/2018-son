KOURTNEY Kardashian­ (39) het nou ’n splinternuwe jong bokkie. As jy gedink het haar eks, Younes Bendjima (25), met wie sy ’n paar weke gelede opgebreek het is jonk, moet jy haar nuwe lat sien. Ek sien op The Wendy­ Williams Show die laitie is 20! Kourt is ’n raakgeleefde vrou en ma van drie bloedjies. Wat op dees aarde wil sy met ’n jongetjie maak wat byna die helfte van haar ouderdom is? Dit lyk nie nog asof die oudste Kardashian-sussie haar nuwe toy boy wil wegsteek nie. Sy het sommer in ’n larney restaurant wat wemel van die paparazzi, saam met haar katelknaap gaan eet. Die jongetjie was ook nie lui om te wys hy is mal oor sy cougar nie. Hy het hom soos ’n ware heer gedra, haar eerste laat loop en sy hand baie laag op haar rug gesit om haar te ondersteun. En die ergste is ons ken hierdie ou. Hy is nie so ’n nobody soos haar eks Younes nie. Die nuwe berk het ’n lekker rol in die gewilde TV-stuk Grownish. Dis ’n pure kind. Kourtney moet haar skaam.