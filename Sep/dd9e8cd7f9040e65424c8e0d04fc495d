KOBIE Nieuwoudt van Kuilsrivier is onder die ses kontemporêre kuns­tenaars wat aan ’n unieke projek deelgeneem het – om die Suid-Afrikaanse kultuur in die landsvlag uit te beeld. Die vlag was Maandag op Erfenisdag deel van die borg SAB se veldtog #SmashTheLabel. Die onthullingseremonie het in die Con­stitution Hill-museum in Johannesburg plaasgevind. Die 26-jarige voormalige student van die Universiteit Stellenbosch het die taak gehad om ’n gedeelte van die vlag te ontwerp wat ’n ander Suid-Afrikaanse kultuur as haar eie moes uitbeeld. Sy is die geleentheid gebied om haar ten volle te verdiep in ’n kultuur buite haar “comfort zone­”, met die doel om ander te verstaan. “Ek is die taak gestel om die Xhosa-kultuurgroep op die vlag uit te beeld. Dit was baie kompleks en uitdagend. “Ek wou daarmee die stereotipes laat aanvoel om ’n nuwe benadering te hê oor hoe ons as Suid-Afrikaners moet saamleef. “Ek het die uitdaging baie geniet,” sê Nieuwoudt. Die ander kunstenaars het met hulle illustrasies gefokus op die Ndebele-, Zoeloe- en Sotho-kultuurgroep. Die vlag sal tot aan die einde van die maand by die museum uitgestal word.