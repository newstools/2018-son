DIT gons omtrent in die sokkerwêreld oor hoekom Cristiano Ronaldo geen toekenning by Maandagaand se Fifa award ceremony in Londen gewen het nie. Ronaldo het twee van die bogenoemde sokker­beheerliggaam se pryse misgeloop. Luka Modric van Kroasië is as die speler van die jaar aangewys. Die toekenning vir die beste doel (Puskas Award) van die seisoen 2017-’18 het aan die Egiptenaar Mohamed Salah gegaan. Raakgesien Salah is vir sy solo effort vir Liverpool in ’n Engelse Premierliga-wedstryd teen Everton vereer. Ronaldo, wat deesdae vir Juventus klubsokker speel, se bicycle kick goal teen sy nuwe klub in verlede seisoen se Champions League­ is nie raakgesien nie. Die Portugees het duidelik geweet hy gaan nie ’n prys wen nie. Hy het nie Maandagaand se ceremony in Londen bygewoon nie. Modric se toekenning vir die speler van die jaar is egter nie te versmaai nie. Sy skitterspel vir sy land en die Spaanse klub Real Madrid het ’n toekenning verdien. As kaptein van Kroasië het Modric sy span tot in die eindstryd van vanjaar se Wêreldbeker-toernooi (WB) in Rusland laat vorder. Hy het ook ’n groot bydrae gemaak in Real Madrid se verowering van ’n derde agtereenvolgende Cham­pions League-titel. Die Franse nasionale span se afrigter, Didier Deschamps, is as die afrigter van die jaar aangewys. Deschamps het Frankryk tot ’n tweede WB-titel in Rusland gebrei. Die Brasiliaan Martha is as die beste vrouespeler aangewys, terwyl België se Thibaut Courtois as die doelwagter van die jaar aangewys is. Vir Ronaldo en die Argentynse ster Lionel Messi was daar net plek in Fifa se Fifpro-wêreldspan. Die wêreldspan is:  David de Gea, Dani Alves, Marcelo, Sergio Ramos, Raphaël Varane, Eden Hazard, N’Golo Kanté, Luka Modric, Cristiano Ronaldo, Kylian Mbappé, Lionel Messi.