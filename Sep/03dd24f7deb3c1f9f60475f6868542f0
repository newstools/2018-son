ABBUBAKER Mobara (24) sit dalk sy loopbaan by Wits se Clever Boys voort. Die voormalige produk van Ajax Cape Town moet sy kontrak met Orlando Pirates deursien voordat hy kan onder­handel. “Bara”, ’n boorling van Mitchells Plain, het ’n goeie begin by Mayfair gehad. Hy het in onguns geval nadat die Serwiër Milutin Sredojevic die leisels by Pirates oorgeneem het. Bydra Son verneem betroubaar Gavin Hunt stel in sy dienste belang. Dis geen geheim nie dat Hunt ’n liking het in Kaapse spelers wat waarde kan toevoeg tot sy klub – nes met Nazeer Allie en Eleazar Rodgers in die verlede. Nou is dit spelers soos Robyn Johannes, Cole Alexander wat bydra tot Hunt se sukses. Lance Davids, Bara se agent, wou nie kommentaar lewer nie. Hy het net gesê: “Hy het steeds met Pirates­ ’n kontrak.”