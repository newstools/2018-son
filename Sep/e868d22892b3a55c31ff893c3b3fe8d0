RIHANNA se Savage x Fenty FW18 show plaas klem op die vrou se liggaam eerder as op vroue se seksualiteit. Modelle soos Gigi Hadid, Bella Hadid en Slick Woods het baie vel op die loopplank gewys, geklee in kant, deursigtige lingerie en visnet. Die sanger van “Wild Thoughts” sê vroue is die sterkste mense op die aarde. Sy het aan E! News gesê: “Ons liggame is so gemaak dat dit verskillende dinge op unieke maniere kan doen. Dis hoog tyd dat ons dit vier.” Om haar doel vir die mode show te bereik, het sy vroue van verskillende shapes en sizes uitgenooi om op die runway te stap. Sy het vroue wat verwagtend is ook gevra om te kom. Rihanna en haar glam squad – saam met haar longtime hairstylist Yusef en make-up artists Priscilla Ono en Hector Espinal – het by die tema van vroulike bemagtiging gebly. Elke model en danser het haar eie look behou.