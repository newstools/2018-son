ASHTON. – ’n Kerktrippie het in ’n tragedie geëindig toe twee buitelanders verdrink het. Die voorval het Saterdagmiddag op die plaas Wakkerstroom op die Breërivier gebeur. Die mans se boot het omgeslaan. Volgens AO Sylvester Joseph, ’n polisiewoordvoerder, was die mans op ’n kerkuitstappie saam met ’n gemeente van Vishoek in Kaapstad. Joseph sê vier mans het apart in twee bote geklim en teen ’n stroom afgeroei. Volgens Joseph het twee van die mans in die moeilikheid beland nadat hulle boot omgeslaan het. Joseph sê die ander twee mans het toe probeer om te help, maar hulle het onder die water verdwyn. Teen Sondag kon polisie- duikers nog nie die mans se liggame vind nie en die soektog is gestaak. Maandag laatmiddag het die duikers ’n man (38) se liggaam gevind. Teen gister was duikers in gietende reën steeds besig om na die ander liggaam te soek.