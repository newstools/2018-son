SOEK geregtigheid. Ná vier jaar is daar nog geen closure nie vir die familie van Michael Maart (39) van Rocklands nadat ’n motor hom omgery het. Michael, die pa van ’n seuntjie, is in 2014 in Spine Road, Mitchells Plain, doodgery terwyl hy op pad winkel toe was om sigarette te gaan koop. Nou soek Michael se hartseer ma, Sylvia (59), geregtigheid vir sy dood. Ondervra ’n Omgekrapte Sylvia sê: “Tot vandag toe het die cops nog nie eens ’n verklaring van die motorbestuurder afgeneem nie. “Die aand van die ongeluk het hy in sy motor geklim en van die toneel weggery. “Die polisie het hom nie eens gearresteer of ondervra nie. “Een van die ooggetuies het al gesterf. Daar is nog net een getuie wat ’n verklaring afgelê het. “Die ondersoekbeampte verwag ek moet die getuies opsoek. “Die man kan mos nie met moord wegkom nie!” Volgens Sylvia was die ondersoekbeampte nog net een keer by haar huis. Sy sê sy het die ondersoekbeampte al verskeie kere gekontak, maar hy doen niks aan die saak nie.