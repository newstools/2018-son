DIE gospelsanger, regisseur en entrepreneur Brendt Wayne de Wet is baie opgewonde oor die lewe. Die sanger van Pniël­ naby Stellenbosch vertel alles wat hy doen, is met die leiding van die Here. Hy gaan kerk by die Pniël Congregational Church en is ’n jeugwerker daar. De Wet het vir ’n jaar in Londen as ’n DJ in nagklubs gaan werk. Hy het in Londen leer kitaar speel en aan sy eie liedere begin skryf. “Ek het begin werk aan ’n beat en later die lied ‘Never Give Up’ geskryf.” In Londen het hy ’n vriend by ’n kerk ontmoet en dié het hom geïnspireer om nader aan die Here te leef. By sy terugkeer na Suid-Afrika, is De Wet vir opleiding na die Verenigende Christen-studentevereniging. Dié groep studente het na skole landwyd gereis om die evangelie deur sang, drama en musiek te verkondig. “Die ervaring het my lewe verander en dis hoekom ek vandag nog sing. Spoor “Die musiek van Hillsong inspireer my baie.” Sy talentkompetisie “Reik na die Sterre” is gestig om die jeug aan te spoor om hulle talente te ontwikkel. Dis vanjaar die derde seisoen. Die grand finale is volgende maand in Stellenbosch. De Wet het “Never Give Up”, sy derde single, saam met die Idols SA-sangeres Cru­shanda Forbes­ uitgereik. Dit doen goed, veral op Radio KC.