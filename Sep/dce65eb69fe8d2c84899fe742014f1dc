MINSTENS 384 mense is dood toe ’n tsunami Indonesië Vrydag teen skemer getref het. Dié syfer is net van die dorp Palu op die eiland Sulawesi, wat die hardste getref is. Die dorp het sowat 380 000 inwoners. Duisende huise en ander geboue is beskadig of platgevee. Die tsunami is veroorsaak deur ’n aardbewing wat 7,5 op die Richter-skaal geregistreer het. ’n Moskee is onder die geboue wat erg beskadig is. Van ’n shopping mall het net ’n hoop puin oorgebly. ’n Ander dorp wat ook erg deur die aardbewing en tsunami getref is, is die nabygeleë Donggala, met sowat 300 000 inwoners. – AP