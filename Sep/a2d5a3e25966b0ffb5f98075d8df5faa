DIE Wes-Kaapse onderwysdepartement (WKOD) het dié jaar reeds 14 aansoeke van gatvol skole gekry om moeilike leerders te skors. En die redes vir dié aansoeke sal enigeen hoendervleis gee: Volgens die WKOD se Bro­nagh Hammond is vyf leerders by skole in die provinsie reeds in verband met sulke oortredings geskors. “Twee daarvan was voorvalle van aanranding waarby laerskoolleerders betrokke was. Albei leerders is toe geskors.” Sy sê die WKOD is bewus van die dissiplinêre uitdagings wat onderwysers in die gesig staar. “Maar terwyl die WKOD die reg erken om hulle te verdedig wanneer hulle fisieke harm in die gesig staar, ondersteun ons nie die gebruik van corporal punishment nie. “Wanneer ’n kind oortree, is die skool se gedragskode daar om te verseker dat die relevante prosedures gevolg word.” Verder sê sy skole kan metaalverklikkers by die WKOD aanvra om veiligheid te verskerp. Hieroor sê ’n ingeligte egter: “Daai goed (metaalverklikkers) word net aan die begin gebruik en later lê hulle vir die show in stoorkamers rond. “Dit lyk of iets ernstigs eers moet gebeur voordat mense weer begin note vat.” Sielkundige bystand vir onderwysers is volgens Hammond beskikbaar deur die departement se Employee Wellness Call Centre. Quinton Adams, ’n opvoedkundige sielkundige, sê probleme by skole kan slegs op ’n multi-sektorale manier opgelos word waarby kerke, skole en besighede betrokke raak. “Ons moet begin eerlik raak en erken dat die vlakke van aggressie buitensporig begin raak het. Geweld “Armoede in sekere gebiede speel ook ’n groot rol en wanhoop dra dan by dat hierdie kinders so optree.” Adams sê ’n tipe van ’n “child soldier” word weens sulke omstandige vroeg by so ’n kind gekweek. “Geweld, messteek en gun-skote het normaal begin raak. “Die Wes-Kaap is die provinsie met die meeste trauma in huishoudings. “Die moordhoofstad van die land is ook in hierdie provinsie geleë. “Die kriminele mind word op ’n vroeë ouderdom ontwikkel. “By kleuterskole hoor kinders reeds die gun-skote en sien die lyke in die pad lê. “Kinders verlaat skool op ’n jong ouderdom, en weens ’n gebrek aan ekonomiese geleenthede vir hulle bied bendes en dwelms hulle ’n inkomste.”