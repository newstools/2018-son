BREEZY se baby momma soek nog méér papgeld. Volgens RadarOnline is Chris Brown en Nia Guzman in ’n geldgeveg oor hulle vierjarige dogter, Royalty. En om seker te maak sy wen die saak, het sy die celeb lawyer Lisa Bloom aangestel. Breezy kry tans supervised visitation en hy betaal $2500 (sowat R37 000) se papgeld. Hy betaal ook $4 000 (sowat R59 000) vir ’n nanny. Die nanny is Nia se mamma. Luidens hofdokumente sê Nia Breezy het $4 269,067 (sowat R63,5 miljoen) oor die laaste twee jaar verdien en dit kan in $350 000 (sowat R5,2 miljoen) per maand ingedeel word. En sy meen sy kan $21 000 (sowat R312 000) per maand kry. Breezy en sy regspan sê Nia mik nou heeltemal te hoog, maar die mamma sê sy makeer die geld. Die hof dink nie sy is geldgierig nie en meen Breezy moet hoes, maar die hof moet eers Chris Brown se geldsake onder oë kry voordat oor die nuwe bedrag beslis kan word. Maar spoeg gaan Breezy spoeg.