’N HEIDEVELDER sê sy is in ’n slegter toestand nadat sy in ’n ambulans was as voor dit. Nie net is die neus van Karen Cornelius (55) van Heideveld gebreek nie, sy worry sy het brain damage opgedoen. Cornelius se nagmerrie het begin toe sy Woensdag by ’n vergadering omgekap het. “Ek is oud, maar kry nog my pe­riod. “Ek bloei baie, so automatically kap ek om. “Dit gebeur elke maand.” Sy kom gewoonlik ná 10 minute by. Woensdag het iemand teen daai tyd al ’n ambulans ontbied. Toe die voertuig opdaag, was Cornelius reeds weer by haar volle positiewe. Sy het die mediese span ingelig sy is orrait, maar hulle het haar forseer om in die ambulans te klim. “My skoondogter het hulle ook verseker ek is oukei. Dit gebeur altyd.” Die eintlik drama het toe begin. Volgens Corne­lius het die driver verby die naaste hospitaal, Heideveld-daghospitaal, gery en haar Hanover Park toe geneem. Die antie het glo aangehou vra hulle moet Heideveld toe gaan omdat sy net oorkant die pad woon. “Hulle wou nie luister nie en het al aan gery.” Volgens Cornelius was sy nie vasgemaak nie. Sy moes penregop in die ambulans sit. Dit het skielik met ’n harde force gestop. “Ek het gesig eerste teen die ysterding in die ambulans vasgevlieg. Ek het so seergekry.” “One, two, three, radio hulle nog ’n ambulans in en plaas my daarin oor.” Volgens Cornelius het niemand aan haar verduidelik wat in die ongeluk gebeur het nie. Al wat sy weet, is dat sy nou blou oë, ’n gebreekte neus en blou knocks het. “Ek het geen van daai voor die reis gehad nie! “Dan wil die dokters ook nie die J88-vorm (’n vorm wat haar beserings uiteensit) invul nie.” Cornelius sê twee nuwe ambulanspersoneellede het haar genader om nie ’n saak te maak nie omdat die oorspronklike driver sy werk kan verloor. “Hulle het verduidelik die eerste ambulansdrywer het ’n groot ongeluk probeer vermy. Nou wat van my? Is ek dan ’n stuk gemors?” Cornelius was vier dae in die hospitaal en moet in die maand vir ’n breinskandering gaan. Haar man, Maurice, sê hy is veral ontsteld omdat die eerste ambulansdrywer verby Heideveld gery het om sy vrou na die “gevaarlike Hanover Park-daghospitaal” te neem. Maurice wil weet hoekom hulle nie in die eerste plek na sy vrou geluister het nie. “Dis haar veiligheid en menslikheid wat hulle aangevat het. Ons gaan dit nie so los nie. Nou is sy meer beseer!”