DIE aktiviste-groep #Unite­Behind het gevra die minister van vervoer, dr. Blade Nzimande, moet die treinkrisis tot ’n nasionale ramp verklaar. Die organisasie vra ook vir ’n noodvergadering van die parlement se portefeuljekomitee oor vervoer om “governance, bestuur, veiligheid en sekuriteit” by Metrorail te bespreek. Hy sê ’n plan is nodig om die veiligheid van treinpendelaars te verseker. Pendelaars is onlangs op talle treine in Kaapstad aangeval. In die jongste voorval Vrydag ’n week terug is passasiers tussen die Lynedoch- en Eersterivier-stasie aangeval. ’n Passasier is dood en ag beseer. In Johannesburg, is honderd passasiers beseer toe twee treine gebots het. – GroundUp