DIE vier beskuldigdes wat tereg­staan vir die moord op baba Zahnia Woodward (ses maande) van Ocean View bly vir eers agter tralies. Regter Mushtak Parker het Christopher September, Larry Johnson, Tashwill Kriel en Morné May se aansoek om borgtog Vrydag in die Kaapse hooggeregshof afgekeur. Parker het in sy uitspraak gesê dit sal nie in die belang van die gemeenskap en hulle veiligheid wees om hulle vry te laat nie. Parker het gesê: “Een van die beskuldigdes se huis en kar is reeds aan die brand gesteek. “Daar is ook ’n groot kans dat hulle families se lewens in gevaar sal wees. Skoot “En 600 inwoners van die gemeenskap het ook ’n petisie teen borgtog vir die beskuldigdes ingedien.” Parker meen ook daar is nie genoeg buitengewone omstandighede om borgtog toe te staan ??nie. Zahnia is in Januarie 2016 doodgeskiet. Sy het op haar pa, Bradley Robyn, se skoot voor hul huis gesit toe ’n dwaalkoeël van vegtende bende­lede haar tref. Haar ma, Cindy, het buite die hof gesê sy is baie bly dat daar nie aan die vier borgtog toegestaan is nie. Cindy het bygevoeg: “Ek was baie bekommerd toe ek hoor hulle doen aansoek vir bail.” Sy het ook haar familie, vriende en die gemeenskap bedank vir hul ondersteuning. Die moordverhoor begin op 8 Ok­tober.