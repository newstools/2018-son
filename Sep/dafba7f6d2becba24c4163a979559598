NÓG ’n taxi is sonder driver. Intussen krap cops kop oor wie verantwoordelik is vir die skietdood van Moegamat Toufeeq Alcarne (28). Hy is Sondagoggend in Factreton afgemaai. Alcarne is in 11de Laan koelbloedig in sy taxi doodgeskiet. Dié skietery volg kort nadat ’n ander man ook dié naweek in ’n skietery in Factreton gewond is. Alcarne is per ambulans na die hospitaal geneem, maar hulle kon hom nie red nie. Gatvol inwoners van Kensington en Factreton het binne ure weer die strate ingevaar uit protes. Die bekommerde mense march saam teen die toenemende bendegeweld in hul gebied. Hulle eis ook meer cops by die Kensington-polisiestasie. Vertraag Hulle het na al die misdaad hot spots gemarch en ’n memo met hul griewe aan die polisie oorhandig. Die inwoners het twee weke gelede ook teen die bende­geweld betoog en verkeer in Voortrekkerweg ure lank vertraag. Volgens Sabelo Nyama, voorsitter van die United Taxi Association, skiet die mense oor taxi-roetes. Nyama sê: “Die mans wat hom geskiet het, is van ’n ander taxi-organisasie. “Hulle ry roetes in Claremont en Wynberg, maar hulle wil ons Kaapstad- en Houtbaai-roetes oorneem.” Volgens Nyama sterf onskuldige mense in die taxi­bedryf omdat die regering dit nie behoorlik reguleer nie. Die cops het intussen ’n 46-jarige man gearresteer en sy vuurwapen gekonfiskeer. Dié voorval het Sondagaand omstreeks 19:10 in Agste Laan gebeur. Die 18-jarige seun is op die toneel dood en die man is in die ambulans na die hospitaal geneem. Niemand is nog gearresteer nie. Sake van moord en poging tot moord is geopen.