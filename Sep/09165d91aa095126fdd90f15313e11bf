’N REEKSVERKRAGTER van Khayelitsha wat leerders op pad na en van die skool af verkrag het, is gister vyf vonnisse van lewenslank en nog 58 jaar tronkstraf opgelê. Aviwe Hoya (26) is Maandag skuldig bevind op 19 klagte, insluitend roof, ontvoering en verkragting. Hoya het in 2011 en 2012 vyf skoolmeisies verkrag. Hy het die skool­kinders naby die skool ingewag. Dan het hy hulle ontvoer, verkrag en hul lunch en geld gesteel. Die vark het die meisies, ’n 10-jarige, twee 13-jariges, ’n 16-jarige en ’n 18-jarige met ’n mes gedreig en dan sy vieslike dade gepleeg. Een van die 13-jariges het ná die voorval ’n lesbian geword. Sy’t een keer selfmoord probeer pleeg en dit die tweede keer suksesvol uitgevoer. Ál die meisies moes van skool verander. Sommige van hulle het uit vrees nooit eens hul skoolloopbaan voltooi nie. Die meisies het getuig hulle vertrou mans nie meer nie – selfs nie hul pa’s nie. Regter Kate Savage het in haar vonnisoplegging gesê Hoya het nog nooit ’n verduideliking vir sy dade gegee nie. Emosieloos “Ons weet hy is nie as kind gemolesteer of seksueel aangerand nie. Hy’t aan die hof geen verduideliking gegee nie. “Tydens die verhoor het hy emosieloos voorgekom. Hy was min gespin oor wat die slagoffers of hul familie moes deurgaan.” Vir elke rape van die drie minderjariges het hy life in die mang gekry. Die 10-jarige is twee keer verkrag, dus kry hy twee lewenslange vonnisse. Vir die vyf verkragtings van die 18-jarige het hy nóg ’n lewenslange vonnis ontvang. Vir elke klag van ontvoering is hy vyf jaar tronk toe gestuur. Vir die klagte van roof is hy tot 18 jaar gevonnis.