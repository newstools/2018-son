DIE vleis het oor die kole ge-sizzle toe mense in die Baaise noordelike gebiede gister met trots hulle erfenis gevier het. By Van der Kempskloof het die jol geruk met die Heritage Braai and JAP Day. Karre het gespin, kindergesiggies is geverf en die hele gesin het ’n feesmaal en ’n dag van pret geniet. Die finaliste van die Northerns­ Got Talent-kompe­tisie het ook perform. In Schauder­ville het inwoners ná 40 jaar die eerste keer bymekaargekom as deel van ’n Erfenisdag- reünie. Nico du Plessis, wat die geleentheid gereël het, verduidelik: “In die ou dae het die grootmense ons geleer van respek, dissipline en godsdiens­tigheid. Ons wil graag die kinders vandag daaroor leer.” Die kinders het outydse speletjies in Dinsmoreweg gespeel terwyl die grootmense gebraai het. Daar was ook ’n brass band en trompoppies. 