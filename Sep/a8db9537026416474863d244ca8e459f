MORTIMER Saunders wil nie praat nie, het die Kaapse hooggeregshof gister gehoor. Saunders staan in dié hof tereg vir die moord op en verkragting van Courtney Pieters (3). Saunders se lawyer, adv. Morné Calitz, het gesê hy het hom advise om nie te getuig nie. Calitz het sy saak met net een kenner, dr. Segaran Naidoo, se getuienis afgesluit. Die staat voer aan Saunders het Courtney op 4 Mei 2017 vermoor deur haar met miergif te vergiftig. Daarna het hy haar gewurg terwyl hy ’n handdoek op haar mond gedruk het. Saunders erken dit. Hy ontken dat hy haar verkrag het, soos die staat aanvoer. Hy sê hy het sy vingers in haar geslagsdele gesit nadat sy dood is. Die staat het reeds sy saak afgesluit. Ontbind Verskeie mense, onder wie Courtney se ma, Juanita Pieters, het vir die staat getuig. Courtney se lyk is gevind nege dae nadat sy vermoor en gedump is. Haar lyk het reeds begin ontbind toe dit in Bolfors-sirkel in Epping gevind is. Ondanks dit kon staats­patoloë steeds toetse op haar lyk doen en het bevind sy is wel verkrag. Mortimer se semen is ook diep binne haar geslagsdele gevind. Die saak sal op 17 September hervat word.