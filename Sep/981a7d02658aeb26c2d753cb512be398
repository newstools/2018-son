’N MAN in Suid-Australië het vir die polisie gaan wys waar sy vrou se oorskot begrawe is. Hy het haar 45 jaar gelede in hulle huis in Maitland vermoor en haar lyk toe onder die sementvloer begrawe. Colleen Adams was 24 toe sy in 1973 verdwyn het. Haar man, Geoffrey, het toe vir die cops vertel sy het haar tasse gepak en gewaai. Die polisie het die saak onlangs weer begin ondersoek. – News24