OPGECHOP. John Florens (31) se koplose lyk is Maandagoggend in die bosse oorkant Wesbank gekry. Hy was van Wesbank. Hy het Sondagaand vermis geraak nadat drie mans hom uit ’n tentkerkdiens geroep het. Volgens John se hartseer ma, Willemiena (65), het sy eers Maandagoggend uitgevind haar seun is vermis. “Sy girlfriend het hom by die huis kom soek. “Sy het daarna polisie­stasie toe gegaan om te kyk of hy daar is. Verminkte “Die polisie het haar ingelig dat ’n lyk in die bosse gekry is. “Sy het by die Tygerberg-lykhuis gaan kyk en John se verminkte lyk daar gekry. “Sy kop was afgekap en sy lyf opgechop. “Sy het hom net aan sy klere uitgeken oor hulle nie wou hê sy moes na die verminkte liggaam kyk nie.” Volgens Willemiena was John ’n lid van die 26’s-bende. John se tweelingbroer, Charles (31), verduidelik: “Dit voel of ek ook dood is. “Die swart mans het al tot in ons huis gekom en gedink ek is my broer.” Die familie weet nie hoekom John doodgemaak is nie. Volgens sy hartseer ma, Salama (43), het ’n Xhosa-vriend Tasrieq by die huis kom roep. “Toe hy uitgaan, het ander swart mans hom ingewag. “Ek het uitgegaan tot by die hek. “Een van die mans het gesê ek moenie worry nie – hulle gaan hom terugbring. “Ná ’n rukkie het ek bekommerd geraak en na hom gaan soek. “Ek het tot by die parkie geloop en ’n paar mans gekry. Skote “Hulle het gesê hy is al weg huis toe en ek moet voetsek, hamba.” Daarna het inwoners drie skote in die bosse gehoor en rook sien trek. Salama het gaan kyk en haar seun aan sy swart tracksuit-broek uitgeken. “Hy het in die bosse gelê. Sy hele bolyf en gesig was weggebrand. Net sy bene het oorgebly,” sê Salama met trane in haar oë. “Ek kan dit nie meer vat nie. Hy was nie eens ’n gangster nie. “Ek voel nie meer veilig hier nie.” Megan Hartnick (23) sê: “Ná 11 jaar gebeur dit.” Sy verduidelik dié groep het die Gifted gang uitgeroei, nou vat hulle oor. “Ons voel nie meer veilig in die gemeenskap nie.” Son het al voorheen berig oor rassespanning en boendoehowe. 