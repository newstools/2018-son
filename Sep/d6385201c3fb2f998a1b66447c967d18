’N GESOUTE beampte van die departement van korrektiewe dienste is die naweek met hope drugs gevang. Dié bust het Sondag omstreeks 07:15 plaasgevind by die St. Albans-gevangenis net buite die Baai. Wagte het ouder gewoonte by die tronk se hoofhek ondersoeke gedoen. Afgetrek Hulle het gesien hoe ’n swart Chevrolet Spark ’n U-turn maak en wegjaag. Nobuntu Gantana is die departement se streekkoördineerder van kommunikasie. Sy sê lede het die verdagte voertuig gevolg. Sowat 5 km van die tronk af is hy van die pad afgetrek. Die verdagte is terug­geneem na St. Albans. Sowat 586 Mandrax-tablette, 2,2 kg dagga, 5 pakkies tik en 17 selfone is in die kar gevind. Weggesteek “Die dwelms was toegemaak in ’n plastieksak. “Dit was in die boot en onder die bestuurder- en passasiersitplek weggesteek,” sê Gantana. Gantana sê die 55-jarige verdagte was sedert 1992 ’n beampte. Sy het die ander beamptes geprys omdat hulle hul kollega sonder skroom in hegtenis geneem het. “Dit wys hul integriteit en toewyding aan uitstekende diens,” sê Gantana.