WEST LAKE kan die naweek die nuwe kampioen in die Northern Areas Football Association (Nafa) se Premierliga word. Dis nou as hy Shamrocks Sondag kan klop. Die voorloper het nog net twee wedstryde oor, maar hy kort net een oorwinning om te verseker die trofee gaan Salt Lake toe. Die span was verlede jaar in ’n soortgelyke posisie, maar het tweede geëindig. West Lake se kaptein, Brendon Johnson, sê: “Dié keer wil ons albei wedstryde wen om seker te maak geen span kan ons verbysteek nie.” Hy sê die teleurstelling van verlede jaar motiveer die spelers­. “Dit was nie lekker om so naby te wees en dan nie die titel te wen nie. “Dié keer gaan niks ons keer nie,” maan Johnson. As West Lake teen Shamrocks vasval, is Rangers sy laaste kans. Die wedstryd is egter onbepaald uitgestel. Môre (Alle wedstryde 15:15) Fairview Rovers t Bloom Callies – FINNIS 1; Shamrocks t Stardrift – MALABAR 1; Helenvale t Park United – MALABAR 2; Hotspurs t Celtic – DYKE 1; Wolves t Ramblers –GELVAN 1; Fairdene t Saints – FINNIS 2; Glenville t Blackpool – ERROL HEYNES. Sondag FAIRVIEW 1: Ramblers t Hotspurs – 10:00; Wolves t Celtic – 11:45; Fairview Rovers t Park United – 13:30; Blackpool t Rangers – 15:15. FAIRVIEW 2: Bloom Callies t Fairdene – 10:00; Stardrift t Glenville – 11:45; Helenvale t Saints – 13:30; Shamrocks t West Lake – 15:15. Tweedeliga-bepalings Vandag Future Tigers t FC Sibanye FC –ROSE­DALE (18:00); Tornado t Butterworth FC – SISA DUKASHE (18:00); Bush Bucks t SUBS – SISA DUKASHE (20:00); Peace Makers t FC Matta Milan – WEST­BOURNE OVAL (18:00). Môre (Alle wedstryde begin 15:00) Birmingham City FC t Amavarara – NORTH END; Pondo Chiefs t Highbury FC – MQESHWA-SPORTTERREIN; Mthatha Bucks t Yaka United FC – MTHATHA; PE Stars t The Guys – SAINTS-SPORTTERREIN.