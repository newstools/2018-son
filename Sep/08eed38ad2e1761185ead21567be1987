SUKSES bied nuwe uit­dagings, vra maar net die jong lede van die karate-zen-span van Pacaltsdorp in George. Die span het hul teenstanders onlangs sommer lekker afgestof in die Kaap. Dit was op ’n karate-toernooi in die Belhar-sportsentrum. Die toernooi is deur Karate-Zen Inter­national gereël. Die span het die Young Warriors Cup verower – en dít nogal die eerste keer dat hy in die Moederstad deelgeneem het. Van dié wat welslae behaal het, is Trevor Fern­dale, Veronique Smith, Kiano Booysen en Monique Smith. Trevor en Veronique het silwer medaljes in kata en kumite verower. Kiano en Monique het goue medaljes verower. Kiano­ in kumite en Monique in kata. Koste Die span het ook gekwalifiseer vir die Karate Cheetah Super League-toernooi in Oktober in Bloemfontein. Die koste daarvan is R3 400 per deelnemer.