PAUL Pogba, sterspeler van die Manchester United-sokkerklub, sê hy raak nou siek en sat vir sy manager, José Mourinho, se negatiewe tactics. DieDaily Mirror berig Pogba blameer Mourinho se game plan vir Saterdag se draw met 1-1 teen Wolves op Old Trafford in die Engelse Premierliga (EPL). “Ons is by die huis en ons moet dus baie beter teen Wolves speel,” het Pogba gesê­. Wanneer ons tuis speel, moet ons aanval, aanval en aanval. Dit is Old Trafford. Ons is hier om aan te val. Ek dink spanne is bang as hulle sien Manchester United kan aanval op aanval loods. Volgens Pogba was dit ’n groot fout om nie met ’n aanvallende plan vorendag te kom nie en hy glo hy en sy spanmaats kan nie daarvoor geblameer word nie. “Ek kan jou as ’n speler sê dit is nie ek nie. Ek is nie die manager nie, so ek kan nie sê hoe ons moet speel nie. “Maar ek glo ons moet meer opsies hê wanneer ons speel. “Ek kan dit egter nie voorskryf nie, want ek is maar net ’n speler in die span. My denkwyse is dat ons beweegliker moet wees. “Ons moet meer daarvan doen. Ná ses wedstryde is die kanse reeds skraal dat United ’n aanspraakmaker op die EPL-titel is.” En volgens Pogba kan hy en sy spanmaats maar vergeet van ’n titel wen as hulle nie voor hulle tuisskare kan wen nie. “Ons het nog net vier punte hier opgetel. Dis te min.”