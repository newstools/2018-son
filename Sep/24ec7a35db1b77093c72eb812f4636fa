AS JY jou eie empire wil stig, kan jy gerus die volgende wenke van goeiehuishouding.co.za volg om ’n emperor uit eie reg te word: Jy het nie geld nodig om geld te maak nie Dis nie noodwendig waar dat jy van die begin af baie geld moet hê nie (startup capital). Wanneer jy geringe bedrae gereeld in ’n aandelemark- of pensioenfonds laat drup, groei dit langsaam ongemerk. Dit is danksy saamgestelde rente – die verskynsel wat jou rente op jou rente laat verdien en wat Albert Einstein die “agste wonder van die wêreld” genoem het. Reël minstens een maandelikse debietorder waarmee jy geld in langtermynbeleggings sal wegsit. Beleggings wat op effektetrusts en aandele gegrond is, vaar gewoonlik die beste. Al sit jy net R250 per maand weg, sal dit danksy saamgestelde rente bly groei. Hoe vroeër jy begin, hoe beter, maar al tree jy binnekort af, is daar steeds tyd om te belê. Waag risiko’s, maar net solank jy weet wat jy doen Slim beleggers weet jy sal nie baie geld maak deur in veilige opsies soos ’n spaar­rekening te bele^ nie. Trouens, op die lang duur kan jy geld verloor omdat dit nie met inflasie tred hou nie. Die aandelemark lewer gewoonlik meer diwidende as ’n spaarrekening. Sit genoeg geld in ’n maklik toeganklike spaarrekening om drie tot ses maande se uitgawes te dek en bele^ dan soveel moontlik in effektetrusts en aandele. Skep ’n ondersteuningsnetwerk Vriende en familie kan help, maar ’n netwerk van sakevriende help meer, veral die´ wat jou kan help om in jou beroep te vorder of doelwitte te bereik. Probeer LinkedIn of meet up.com, maar onthou, jy kry steeds te doen met vreemdelinge. Werk hard Die meeste ryk mense het kliphard vir hul geld gewerk. Diegene wat ryk is maar nie hard daarvoor gewerk het nie, het óf baie geld geërf, ryk getrou, ryk geskei óf is parasiete.