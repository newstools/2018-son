DIE gospelsanger Charlton Williams van Wellington sê sy liefde vir gospelmusiek het in die kerk begin. “Ek is vandag dankbaar teenoor my ma en ouma, want hulle het my op die regte pad gelei. “Ek kan onthou hoe ons by die Bethal-gemeente in die Paarl altyd geseënde dienste gehad het.” Sy eerste single was Inside of Me, wat hy self geskryf het. Hy sê dit gaan daaroor dat Christus die hoop is waaraan hy vashou. Gelukkig Williams wei uit: “Sonder die Here in ons lewe is alles tevergeefs, veral in die dae waarin ons nou leef.” Hy is gelukkig getroud met Bonnie-Sue en hulle het drie pragtige kinders. Williams het pas sy tweede single, Overflow, voltooi en hy beplan om dit in Oktober uit te reik. Hy het ’n boodskap vir die jeug. “Dit maak nie saak hoe diep jy vasgevang is in sonde nie. Die Here wil jou vergewe, maar jy moet Hom net ’n kans gee, want aan sy liefde is daar geen einde nie.”