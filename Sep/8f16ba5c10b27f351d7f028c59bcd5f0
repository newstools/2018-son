CALITZDORP. – Red net daai twee kinders! Dis die noodkreet van die mense van Sesde Laan in Bergsig, Calitzdorp. Hulle vra dat die welsyn geroep word vir twee ouers se bloedjies. Marie Willemse sê: “Sommige mense moenie kinders kry as hulle nie na hulle kan kyk nie. Daai kinders het dan een aand, toe ma en pa tiep, vuur binne-in die hokkie gemaak. “Deur genade het iemand toe daar opgedaag wat die vuur geblus het.” Jaffie Appolis, wat in die laan bly, voeg by: “Baie aande slaap daai klein laerskoolkinders alleen. Mense, daai kinders kan ge-rape word. “Hulle kan doodgemaak of ontvoer word sonder dat die ma of pa weet.” Bebloed Die paartjie, wat al jare saamwoon, baklei gereeld. Toe Son gaan doorstepping doen, het die twee juis ge-fight. Die vrou was bebloed. Sy het geskree: “Dis hy wat my so gesteek het. Hy bly gerook. Al sy geld suip hy uit. “Dis hoekom ek aansoek gedoen het vir kinder-pay, want hy sorg nie vir hulle nie. “Hy wil my net oulik maak. Die polisie doen niks.” Maar die pa keer kwaad: “Sy lieg. Dis ’n draad wat haar so geskraap het. Dis sy wat nie na die kinders kyk as ek in die werk is nie.” Eunice Strydom van die ACVV sê: “Hoewel die mense nie in ons gebied bly nie, sal ek sorg dat dit na die regte mense verwys word. “Waar kinders betrokke is, moet daar spoedig opgetree word.”