’N MAN is in KwaZulu-Natal gearresteer nadat hy na bewering ’n meisietjie (6) en seuntjie (10) op dieselfde dag verkrag het. Die polisie sê die 35-jarige verdagte het eers die seun genader toe hy op pad winkel toe was. “Die verdagte het ’n maatskappy-voertuig bestuur en het die seun aanwysings gevra na die plaaslike Katolieke Kerk,” verduidelik kol. Thembeka Mbele, polisiewoordvoerder. Sy sê die seun het in die trok geklim om vir die man te gaan wys waar die kerk is, maar toe ry hy verby die kerk. Plek “Die verdagte het op ’n verlate plek gestop waar hy die seun na bewering verkrag het.” Die vermeende verkragter het die seun toe na bewering weer op die plek gaan aflaai waar hy hom opgetel het, berig Drum. “Die verdagte het na bewering daarna verder gegaan na ’n huis in die omgewing waar hy twee kindertjies sien speel het. “Hy het die sesjarige meisietjie gegryp en haar ook verkrag,” voeg Mbele by. Albei slagoffers kon die verdagte aan die cops beskryf en hy is Vrydag vasgetrek, berig Drum. Hy sal Dinsdag in die Pinetown landdroshof op aanklagte van verkragting verskyn.