PEP Guardiola hou vol dat Leroy Sané ’n belangrike lid van sy Manchester City-groep bly. Guardiola se uitlatings volg nadat hy Sané gedrop het vir Saterdag se Premier­liga-stryd teen Newcastle United in die Etihad-stadion. Die Cityzens het die Magpies met 2-1 geklop, maar Sané het nie eens die plaasvervangersbank gehaal nie. Doele deur Raheem Sterling en ’n vurige low drive deur Kyle Walker het die Premierliga-kampioen weer op die wenpad gebring. Dis nadat Wolves hom laas week verras het met ’n gelykop uitslag van 1-1. Volgens Guardiola was hy nie gelukkig met Sané se houding in hulle oefensessies nie. Guardiola hou vol daar is geen onmin nie en sê enige van sy spelers kan uit die span weggelaat word. “In die groep kan enige van die strikers ook gedrop word. “ ’n Ander dag is dit Raheem, Riyad, Bernardo, Sergio of Gabriel. “Ons het ses strikers en ek het die besluit geneem oor die opponent teen wie ons speel. Leroy is steeds belangrik vir die span.” – AP