OUDTSHOORN. – ’n Ou (22) met sewe vorige veroordelings is Vrydag sewe jaar tronkstraf opgelê hier in die streekhof. Dis nadat Blake Maart weer skuldig bevind is aan huisbraak en diefstal. Maart was uit op parool toe hy op Oukersdag 2017 by ’n woning in Middelweg ingebreek het. Maart het onder meer ’n vuurwapen en ammunisie gesteel. Die polisie het die meeste van die gesteelde ware teruggevind.