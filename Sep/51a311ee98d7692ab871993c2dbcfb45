MEER as ’n dekade terug het ek van ’n siekte begin praat, en dit ook ’n naam gegee. Dis ’n siekte wat ek onder lede het en dis gelukkig terminaal. Dit kan enige iemand tref. Party mense word met daai geen gebore. Mense soos my dogter Mila, word in die katel aangesteek en kry dit met moedersmelk in. Ander mense, soos my ma, het eers in haar tagtigs agtergekom sy het die siekte. Ek het van vroeg af geweet ek is “anders”, maar nie presies geweet hoekom nie. Ek praat natuurlik van die siekte “petrolkopitis” (TM). As ek die siekte so moet opsom, is dit soos volg: Jy droom oor alles met wiele, lees oor alles met wiele en doen navorsing oor alles met wiele. Jy kyk na ander voertuie in die verkeer. En jy ken gewoonlik die stats van sekere modelle, maak nie saak hoe oud of jonk nie. In plaas van porn op die internet, kyk jy na goed soos spectacular crash­es op die Nürburgring. Of jy gaan na portals waar die nuutste modelle bekend gestel word). Jy vind mense soos “ons” by elke car show waar ons kan uitkom. Party van “ons” het feti­shes, soos ’n sekere brand, die enigste een waarin ons glo. Die fetishes sluit in sound, slamming, tuning, dropping, go faster stripes, modding – en die lys gaan aan. Ander specialise in classics en bestee geweldig baie tyd en geld om hulle beloved op die pad te hou, al is dit net vir ’n stadige/statige cruise op ’n Sondagmiddag. Party van “ons” kan ar­cane goed onthou van wie die Grand Prix in 1966 op Monza gewen het, en sommer die overall lap times­ ook. Ander specia­lise net in rallies. Of time trials. Of bikes. Of lorries. Of, ja, trekkers. Of selfs busse. Ek ken een ou wat elke keer Duitsland toe vlieg vir die Frankfurt Motor Show, een van die bestes en grootstes op aarde. Dis nie noodwendig om al die car porn op die vloer te sien nie. Nee, dis om te gaan kyk watter miniature-karretjies nou beskikbaar is (onthou iemand nog die Corgi-karretjiereeks?). Hy sluip ook op eBay rond (sonder sy vrou se medewete) om die classics (teen belaglike pryse) te vind. Baie van “ons” sit gereeld in finansiële ongemaklikheid weens bogenoemde optrede. “Ons” partners is (a) bored to tears, (b) hoogs de moer in vir “ons” of (c) albei. (Dis gewoonlik c). “Ons” (af)gode is Senna, Prost, Schumacher, Porsche, Ferrari, Lamborghini, Mercedes-Benz, BMW, Rolls Royce, VW, Ford, Chevrolet, Suzuki. Ek vergeet soms my dogter se birthday. Maar sy is oukei daarmee, want sy het ook mos petrolkopitis (TM). Agtergekom Sy weet Pa sal daarvoor opmaak, met ’n gun run (jy gun die kar en maak run) deur die twisties van die vieslike/lieflike Franschhoekpas as Pa weer die vieslike/lieflike kar het. Terloops, haar fav brand is Porsche. Ek het agtergekom sy het die siekte toe sy vir my juis in daai vieslike/lieflike twisties gesê het: “Faster, Dad! Faster! I want to feel the G-force through the hairpin!”. Ek het onlangs agtergekom my ma het dit nadat ek haar gevra het of sy wil saamry winkel toe. Toe eindig ons op in die twisties van Contermanskloof vir die hele dag. Ja, daar is mense wat immuun is teen die siekte. Vir wie voertuie hulle bloot van punt A na punt B neem. Hulle weet nie wat hulle mis nie, en sal in elk geval nie dié rubriek lees nie. Dis soos ’n religion. En dis die lekkerste siekte om te hê ...