INWONERS van Gordonsbaai is geskok nadat ’n man gister in die Strand se landdroshof in verband met die moord op sy ma verskyn het. Richard Horn (31) is nie gevra om te pleit nie en die saak teen hom is tot Vrydag, 14 September vir ’n borgtogaansoek uitgestel. Betsie Horn is Saterdag in haar woonstel in ’n veiligheidskompleks in Gordonsbaai vermoor. Die aard van haar beserings is steeds onbekend. Son het verneem die ver­houding tussen ma en seun was baie stormagtig en dwelms was glo die hoofrede daarvoor. Die brand het Sondag 05:25 uitgebreek, volgens Theo Layne­, die woordvoerder van die Stad Kaapstad se brand-en-reddingsdiens. Altesaam 10 woonplekke het afgebrand. “Geen beserings is aangemeld nie,” sê Layne. Hy voeg by dat die oorsaak van die brand nog nie bepaal is nie. Die polisie ondersoek die voorval.