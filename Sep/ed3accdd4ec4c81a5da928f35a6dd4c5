GRENS se vrouerugbyspan soek dié seisoen ’n fairy tale-einde tot die interprovinsiale toernooi. Grens pak môre die WP in die eindstryd in die Buffalo City-stadion in Oos-Londen. Dit is Grens se sesde agtereenvolgende eindstryd en die derde keer dat dié twee spanne teen mekaar in ’n eindstryd speel. Met al die internasionale spelers wat betrokke is by die twee spanne, is dit ook geen wonder dat hulle in die eindstryd is nie. Grens spog met Asithandile Ntoyanto, Zintle Mpupha, Eloise Webb en Fundiswa Plaatjie in sy span. Die WP het weer die ervare Nolusindiso Booi, Veroeshka Grain, Kirsten Conrad en Babalwa Latsha om die vonke te laat spat. Grens soek wraak nadat hy in verlede jaar se eindstryd teen die WP met net twee punte vasgeval het. Die telling was 17-15. Grens is sover die enigste span wat die WP dié seisoen kon klop. Groot vuurwerk kan dus verwag word.