SERENA Williams en Meghan Markle is nou besties. Die tenniskampioen het in ’n The Project-onderhoud vertel presies hoe afhanklik sy van die konink­like vrou van prins Harry is. Die tweetjies het mekaar in 2014 ontmoet toe hulle by ’n charity flag football-geleentheid in dieselfde span was. Meghan het toe op haar website geskryf sy en Serena het sommer dadelik gekliek. Nie net daag die hertogin van Sussex by meeste van die tennisster se games op nie, hulle is sommer elke dag in kontak óók. Die 23-malige Grand Slam-wenner sê: “Ons stuur eintlik elke oggend vir mekaar boodskappe.” Sy vertel sy het veral staat gemaak op Meghan se support toe sy onlangs in die Amerikaanse Ope-finaal verloor en sy lelik met die umpire van daai stryd vasgesit het. “Ons ken mekaar nou al ’n lang tyd. Ons maak deesdae baie op mekaar staat,” sê Serena.