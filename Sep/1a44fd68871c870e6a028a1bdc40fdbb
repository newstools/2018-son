DIE makro-senter van die All Blacks Sonny Bill Williams is uiteindelik gereed om sy verskyning in dié jaar se Rugby Championship te maak. Die nuus uit Nieu-Seeland is dat die tweemalige Wêreldbeker-wenner (2011 en 2015) die nr. 12-trui Saterdag teen Argentinië se Poemas gaan dra. Williams het ál vier die All Blacks se vorige games in die Rugby Championship misgeloop weens ’n skouerbesering en siekte. Net toe hy die Bokke as ’n supersub sou pak, moes hy hom aan die game onttrek weens mangelontsteking. Nou is hy blykbaar reg om weer die rugbywêreld met sy bekende offloads te betower. Met hom op binnesenter kan Ryan Crotty Saterdag uitskuif na buitesenter. Kombinasie Dié twee ervare senters was verlede jaar ’n potent midfield. Williams het lank laas toetsrugby gespeel. Sy laaste game­ vir die All Blacks was op 23 Junie teen Frankryk. Met Crotty aan sy buitekant behoort Williams gou in te skakel, want hulle ken mekaar goed as ’n kombinasie. En Crotty meen die harde werk is reeds gedoen om Saterdag ’n bobaas-vertoning teen die Poemas in te sit. “Ons het goed geoefen. Die kommunikasie was goed op die verdediging en aanval,” het Crotty gesê. “Daai connection op die veld is baie belangrik, veral as regte druk toegepas word.” Die All Blacks kan met ’n bonuspunt-sege die Rugby Championship ’n derde jaar agtereenvolgens wen.