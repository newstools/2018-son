DIE Idols-wenner Paxton Fielies se band speel Sondag by Let’s Braai in Orleans Park in die Paarl. Bassmint bestaan uit die Kaapse Vlakte-musiekonderwysers Damian Kamineth, Roderick Mckay, Keanu Harker en Charlton Daniels. Hulle speel alles van toeka tot nou se hits. Keanu sê dis ’n voorreg om al daai talent om jou te hê. Charlton het al met welbekende mense saamgewerk, onder wie die local R&B-sanger Jonathan Butler, die Amerikaanse gospelsangeres Oleta Adams, die gospelster Neville D, die Amerikaanse R&B-sangeres Sybil en die Suid-Afrikaanse jazzkunstenaar Jimmy Dludlu. Kontak Charlton by 073 917 2030 of Keanu by 084 220 5154 vir nog info of as jy hulle dalk vir ’n privaat event wil bespreek. Kaartjies kos R50 vir kinders tussen 7 en 12 jaar en R100 vir volwassenes. Jy kan dit by Computicket koop. Kinders onder ses kan gratis inkom. Bring jou eie piekniek- en braaigoed; daar sal ’n cash bar en braaiplek wees. Die hekke maak 07:00 oop.