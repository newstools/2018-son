MAAK julle reg vir ’n lekker gospelkonsert. Op Sondag 30 September gaan ’n hele klomp gospelkunstenaars in ’n benefit-konsert in New Hope Ministries in Leiden, Delft, wees. Gregory Abrahams, Dorothy Petersen, Nicolene Davids, Leandre Davids, C-Jay, Thatyiswa Limba, Masibiya, Qaqamba en die People’s Mis­sion Youth choir tree op. Die gospelorkes Divine Vision gaan hulle almal begelei. Die Tiervlei Rieldansers gaan ook voet innie hoek sit. Die aand van die konsert gaan CD’s van die onderskeie gospelkunstenaars te koop wees. Die doel van die konsert is om geld in te samel vir belowende gospelkunstenaars en om die jeug toe te rus met musieklesse. Dit sal ook kunstenaars soos Gregory en Dorothy help wat binnekort na Namibië en Italië gaan reis om hulle CD’s daar te bemark. Dié twee gaan ook binnekort ’n opname op Kruiskyk TV doen om belowende kunstenaars te promote. Die konsert begin 17:00. Kaartjies kos R 70 vir volwassenes en R30 vir kinders. Kry joune by Gregory Abrahams by 063 523 6466 en Dorothy Petersen by 062 097 0834.