QUEEN B is ’n heks! Dis maar net een van die lawwighede wat Beyoncé­ se eks-drummer kwytgeraak het. Ek sien op Page Six Kimberley Thompson sê die mammie van drie is by ekstreme toordery betrokke. Die eks-band-lid van Bey het aansoek gedoen om ’n weerhoudingsbevel teen Bey. Ou Kimmy sê Queen B beoefen toordery en gebruik haar magic om mense dop te hou, asook om Kimberley se geldsake te beheer. Bid jou aan! Dis nie ál nie. Ou Kimmy sê verder dat Jay-Z se vrou ’n harassment-veldtog teen haar dryf en dat sy dark magic en spells van seksuele teistering teen haar gebruik. Aansoek Die kersie op die koek? Ou Kimmy sê Queen B het haar katjie vermoor. Dis nie net ek wat dink Kimmy praat deur haar nek nie. Die hooggeregshof in Los Angeles het Kimberley se aansoek om ’n tydelike restraining order laas week van die hand gewys. Maar ou Kimmy gee nie op nie – sy het wéér aansoek gedoen. Dit word op 11 Oktober aan ’n judge voorgelê. Dit klink asof arme Kimmy hulp makeer ... professionele hulp.