DIE naweek was daar chaos in die Greenacres-winkelsentrum in die Baai toe ’n vrou in die nek gesteek is. Die voorval het Saterdag net ná lunch-tyd naby Clicks gebeur. Gille het deur die mall se gange ge-eggo en daar was bloed op die vloer in Edgars se rigting. Volgens AO Alwin Labans, ’n polisiewoordvoerder, was die manlike verdagte en die slagoffer in ’n stryery, waarna hy haar met ’n skerp voorwerp in die nek gesteek het. Die man is kort daarna gearresteer. Labans het bevestig dat die vrou na ’n hospitaal geneem is vir behandeling. Hy sê hulle het aanvanklik gedink dis ’n rooftog, maar geen skote is in die voorval afgevuur nie. Volgens AlgoaFM het die Greenacres-bestuur bevestig dat die voorval in een van die mall se winkels gebeur het en dat ’n winkelassistent gesteek is. Die verdagte sal binnekort in die hof verskyn op aanklag van aanranding.