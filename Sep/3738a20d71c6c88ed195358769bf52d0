DIE polisie het vandeesweek ’n preek oor veiligheid op Metrofail se treine gekry. Die Wes-Kaapse polisiebestuur het Woensdag voor die provinsiale wetgewer se staande komitee oor gemeenskapsveiligheid verskyn. Die DA-hoofsweep, Mark Wiley, kla dat diefstal die afgelope drie jaar toegeneem het. CCTV-kameras Waar die cops die knyp gekry het, is dat daar ’n daling in arrestasies en konfiskerings is weens swak polisiëring op treine, veral in spitstye. Wiley sê die staande komitee sal Metrorail en sy moedermaatskappy, die Passasierspooragentskap van Suid-Afrika (Prasa), vra om ’n verduideliking. Wiley sê: “Die SAPD het onthul dat die CCTV-kameras in die Wes-Kaap al sedert 2015 buite werking is.” Riglyne Baie vrae is ook gevra oor die werk van private sekuriteitsmaatskappye. Beweringe is gemaak dat sommige van dié werkers glo verbind is met die vernietiging van Metrorail-eiendom. Volgens Wiley is daar ook nog geen memorandum van verstandhouding tussen Metrorail en die spoorwegpolisie nie. Sonder so ’n memorandum is daar geen duidelike riglyne oor hoe pendelaars se veiligheid verseker kan word nie.