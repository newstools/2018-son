ALAN Winde is aangewys as die DA se premierskandidaat vir volgende jaar se verkiesing. Mmusi Maimane, DA-leier, het Winde gelukgewens en gesê hy is net die regte man vir die job. Maimane sê Winde, die LUR vir ekonomiese ontwikkelinge, het hope ervaring op elke vlak van politiek. “Hy het ons pogings, om werk in die provinsie te skep, gelei en baie van sy idees het tot ekonomiese groei gelei wat ons nou in die Wes-Kaap sien,” sê Maimane. “Niemand is meer verantwoordelik vir die ekonomiese groei en werkskepping in dié provinsie nie as Alan.” Alan het as raadslid in die Outeniqua Rural Council en Suid-Kaapse distriksraad begin. Hy is tot die provinsiale wetgewer in 1999 verkies.Hy het in 2009 minister van finansies, ekonomiese ontwikkeling en toerisme geword, kort ná die DA die Wes-Kaap gewen het. Maimane sê Winde se track record is eenvoudig. "Altesaam 640 000 nuwe jobs is onder hom geskep waarby die armste van gemeenskappe baatgevind," sê Maimane. Bonginkosi Madikizela, leier van die DA in die Wes-Kaap en wat ook in die running was, het ook sy steun aan Winde toegesê.