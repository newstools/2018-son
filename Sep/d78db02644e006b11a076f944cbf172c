’N SPIETKOP is amper dikgetik nadat ’n motoris ’n rooi verkeerslig gejump het. Die verkeersbeampte het in Durbanweg in Korsten in ’n Somaliër afgetrek en sy papierwerk gevra. Die volgende oomblik het ’n groep buitelanders op die spietkop afgestorm en hom omsingel. Die verkeersoortreder het sy kans waargeneem en laat spaander. ’n Ander verkeersbeampte het alles gesien. Sy vertel haar kollega het gesien hoe die Somaliër oor ’n rooi verkeerslig ry. “Hy het die bestuurder gestop en identifikasie gevra, maar hy (die Somaliër) het niks op hom gehad nie. “Hy wou hom toe arresteer, maar dis toe ons die hele crowd om ons sien. “Een Somaliër het hom aan die bors beetgehad en ander het hom van agter af probeer slaan. Gehelp “Ons het hulle gekeer en die polisie het ook daar aangekom. “Die Somaliër wat in die bakkie was, het weggehardloop. Ons het dit getow.” Die manlike verkeers­beampte wou nie kommentaar lewer nie. Alles het gebeur naby ’n besigheid wat motoronderdele verkoop. Hulle sekuriteitswagte het ook gehelp om die kwaai crowd van die verkeers­beampte af te hou. Werner Holland, wat by Allie’s Autoparts werk, het die hele commotion gesien. “Die verkeersbeampte het die Somaliër afgetrek omdat­ hy oor ’n rooi robot gery het. “Hy het hom toe gevra vir ’n lisensie en ’n ID, maar hy het gesê dis by die huis.” Toe die Somaliër probeer wegkom, het Holland hom beetgekry en hom teen die grond gehou. Holland het hom weer aan die verkeersbeampte oorhandig. “Terwyl ek op pad was werk toe, het ek net ’n gedruis gehoor. “Toe ek agtertoe kyk, het ek net die groot groep om die verkeersbeampte gesien. “Hulle het hom ge-manhandle en het met klippe, bier­bottels en planke na hom toe gekom. “Hulle wou hom aanrand. “Hy wou die Soma­liër gearresteer het en het toe sy geweer uitgehaal. “Dis toe dat die Somaliër ’n break kry en weghardloop.” Tydens die gestoei het Holland sy huissleutels en selfoon verloor. Khuselwa Rantjie, woordvoerder van die provinsiale departement van verkeer, het aan Son gesê sy kan nie kommentaar lewer­ nie omdat die betrokke verkeers­beampte nie enige iets oor die voorval wou sê nie.