CALITZDORP. – Mooimeisie is missing. Eljonique “Mooimeisie” Julies (14) se familie maak nie snags ’n oog toe nie. Mooimeisie het so twee weke gelede verdwyn. Inwoners vermoed sy is dalk met ’n outjie daar weg. Haar antie Sabiena Julies was byna van haar kop af toe sy vertel: “Haar ma, Bonita, is al oorlede. Daai kind lê my na aan die hart.” Sy smeek enige iemand wat weet waar Mooimeisie is om haar te laat weet. “Die lewe is woes,” sê sy bekommerd. Volgens Sabiena het Mooimeisie geryloop na haar pa, Elton Pietersen, wat iewers in Mosselbaai woon. Gedrink Sy sê sy’t gehoor die kind het nie ’n lift gekry nie en in Oudtshoorn beland. “Sy was glo gedrink. Ek kan nie meer na haar kyk nie. Elton moet haar maar gaan soek. Ek kan nie meer nie.” Die buurtwag sê daar was onlangs ’n klomp bouers wat onder die meisies gelooi het. ’n Lid sê aan Son: “Hulle moet ook ondervra word. Selfs ou vroue is omgekoop met bier. Dan abba hulle die vroue na hulle slaapplekke as hulle te dronk is om te loop,” sê ’n lid. “Ons vermoed van ons dorp se vroue is saam met hulle terug na waar hulle vandaan kom.”