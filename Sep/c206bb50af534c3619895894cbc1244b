NÁ SEWE en ’n half uur se koukusvergaderings en debatte agter geslote raadsaal­deure is Johann Mettler geskors as stadsbestuurder in die Nelson Mandelabaai-metro. Sy dissiplinêre verhoor oor be­werings van wanbestuur teen hom sal volg. Die volgende bewerings word onder meer teen Mettler gemaak: Oor die verlenging van die Mohlaleng­ Media-kontrak sê Mettler­:­ “Dié bewerings is reeds breedvoerig deur prokureurs en ’n advokaat ondersoek.” Dié het toe twee verslae ingedien wat hom vryspreek van enige wandade­. Oor die aanstelling van Zitumane sê Mettler die raad het besluit om haar aan te stel. “Zitumane was slegs bereid om dienste te lewer deur middel van die maatskappy Logodisa. Daarom is Logodisa aangestel ingevolge die beleid oor supply chain management. “Logodisa is dieselfde salaris betaal as wat Zitumane, ’n werknemer van die munisipaliteit, sou verdien.” Oor die wanbesteding van munisipale fondse sê Mettler: “Die diensverskaffer is aangestel voor my dienstyd as stadsbestuurder. Ek het die ingryping van die nasionale tesourie gesoek en seker gemaak die saak is aangemeld by die burgemeester daai tyd.” Mettler sê Gray Moodliar Attorneys (GM) was op die paneel van prokureurs wat deur die munisipaliteit aangewend is. Hy ontken die bewerings dat hy ’n politieke agenda gehad het. Hy voeg by GM het ’n mandaat om van tyd tot tyd dissiplinêre handelinge­ te onderneem­ namens die munisipaliteit. Mettler sê die raad wat hy oor Manyati gegee het, is toegepas nadat hy regsadvies ontvang het van se­nior lawyers. Dieselfde geld vir die kwessie oor of die raad ’n kworum gehad het of nie. “Om geskors te word en vir dit om gepubliseer te word, sal vir my diep vernederend wees. As daar geen dissiplinêre stappe teen my gedoen word nie, sal my skorsing in die toekoms my gesag ondermyn en my vermoë om ondergeskiktes te bestuur,” sê Mettler. Bobani het Son op Sondag verwys na Mthubanzi Mniki, munisipale woordvoerder, vir kommentaar. Mniki het egter gesê die munisipaliteit gaan nie kommentaar lewer op die bewerings teen en skorsing van Mettler nie, aangesien die saak in ’n sensitiewe stadium is. Hulle wil ook die vertroulikheid tussen werkgewer en werknemer behou. Mniki het bevestig Nolwandle Gqiba, huidige uitvoerende direkteur van menslike nedersettings, is aangestel as waarnemende stadsbestuurder.