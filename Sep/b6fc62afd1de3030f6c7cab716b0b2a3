AS JY ’n fan van Devious Maids is, is dié een vir jou! Ek sien op Channel24 ’n nuwe local dramareeks, House­keepers, begin op 8 Oktober op Mzansi Magic (DStv-kanaal 161). Dié reeks gee ons ’n kykie in die lewe van die superrykes, maar deur die oë van die mense wat vir hulle werk. ’n Vrou (Thando Thabethe) soek antwoorde nadat ’n familielid geframe word vir moord. Sy gaan undercover as ’n huiswerker om agter die kap van die moordbyl te kom. Kykers gaan natuurlik saam op dié ontdekkingsreis. En op pad leer hulle ál die geheime van die stinkryk Zwide-familie ken. Die kanaal sê in ’n verklaring hy is opgewonde om die storie van die stemloses te vertel – mense wat soms misgekyk word terwyl hulle die rykes se huise in orde hou. “Housekeepers is ’n verkenning van die class dynamics in ons samelewing.” Julle beter die popcorn gryp en wekkers stel, want dié stuk het mos ál die regte elemente van ’n goeie reeks – drama, moord en geld.