CHESLYN Jampies is byna ’n vergete man in Suid-Afrikaanse sokker­kringe. Son kan egter be­vestig Jampies het opgeduik by Steenberg United, wat in die ABC Motsepe-liga speel. Dis waar die 28-jarige voormalige speler van Santos sy sokkerloopbaan wil laat herleef. Jampies, wat ook op die boeke van Premier-sokker­liga (PSL)-spanne soos Bloemfontein Celtic was, is weer slank en fiks. PSL-kontrak Dis in teenstelling met hoe hy ’n paar maande gelede gelyk het: rond soos ’n bal. Om ’n PSL-kontrak los te speel, sal dié linkerpoot ook sy wedstrydfiksheid by Steenberg moet herwin. Jampies sê: “Kyk, ek fokus liewer daarop om my fitness en sharpness terug te kry. Ek wil nie te veel in die media wees nie. “Dinge lyk goed by Steenberg. Dis ’n klub met hope ambisie en quality players.”