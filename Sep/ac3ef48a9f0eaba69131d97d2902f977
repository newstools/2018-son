EK HET mos gesê Kimmy gaan Kardashian-land nie vir die Windy City verlaat nie. Kim Kardashian se rapper-man, Kanye West, het die week luid verklaar dat hy en sy familie nou permanent na sy geboortestad, Chicago, sal terugtrek. Luidens TMZ het die tweetjies klaar ’n nuwe huis in die Windy City gekoop, maar hulle gaan nie hulle eiendom in Los Angeles verkoop nie. Iemand na aan Kimmy sê sy gaan beslis nie permanent na Chicago trek nie. Die persoon lap uit aan E!News: “Kim gaan nie voltyds na Chicago trek nie. Sy gaan tyd daar deurbring en Kanye ondersteun.” Kim se besighede is in Los Angeles. Die oudste van dié mamma van drie, North, gaan ook daar skool en sy wil nie haar kinders se lewe ontwrig nie. “Kanye verander gereeld van plan. So, Kim gaan nie enige groot besluite neem nie. Sy’s oop om meer tyd in Chicago deur te bring en hulle praat daaroor.” Ons weet mos die Kardashian-vroue rule hulle mans met ’n ysterhand.