’N OORWINNING vandag in Kimberley is ononderhandelbaar vir die Blou Bulle. Dít is die uitdruklike boodskap van die span se afrigter, Pote Human. Die Bulle pak ’n Griekwa-span wat met die rug teen die muur is. Die Bulle het ná ’n spog­sege nou twee wedstryde agtereenvolgens verloor, terwyl die Poubloues in albei hulle wedstryde tot dusver aan die verloorkant was. “Daar bly net drie wedstryde oor. Ons moet al drie wen om in die wedloop te bly,” het Human gesê. Griekwas in Kimberley is al baie jare geen span se speelmaat nie. Daarom kan die Bulle ’n helse aanslag verwag van ’n trotse span wat desperaat is vir sy eerste sege. Vervang Duncan Matthews, Franco Naudé en Nick de Jager is almal die eerste keer in die beginspan. Matthews vervang Jamba Ulengo, Naudé speel in die plek van die beseerde Johnny Kotze en De Jager neem die nr. 7-trui by Jano Venter oor. Die span is: Divan Rossouw, Jade Stighling, Franco Naudé, JT Jackson, Duncan Matthews, Manie Libbok, André Warner, Hanro Liebenberg (k), Nick de Jager, Ruan Steenkamp, Eli Snyman, Hendré Stassen, Trevor Nyakane, Jaco Vi­sagie, Matthys Basson. PLAASVERVANGERS: Edgar Marutlulle, Dayan van der Westhuizen, Ruan Nortjé, Jano Venter, Ivan van Zyl, Tinus de Beer, Dylan Sage. Sylvian Mahuza word nou die nuwe heelagter, met Madosh Tambwe wat Mahuza se plek op regtervleuel neem. Die haker Corné Fourie skuif na die plaasvervangerbank, met Pieter Jansen wat dié keer die nr. 2-trui sal dra. Die span is: Sylvian Mahuza, Madosh Tambwe, Lionel Mapoe, Howard Mnisi, Courtnall Skosan, Shaun Reynolds, Dillon Smit, Hacjivah Dayimani, Len Massyn, James Venter, Marvin Orie (k), Rhyno Herbst, Jacobie Adriaanse, Pieter Jansen, Sti Sithole. PLAASVERVANGERS: Corné Fourie, Danie Mienie, Stephen Bhasera, Reinhard Nothnagel, Vincent Tshituka, Bradley Thain, Wandisile Simelane.