TAARIQ Phillips sal eers Dinsdag sy lot hoor. Phillips staan tereg vir die moord op en verkragting van sy meisie, Shari­sha Deva (21). Die jong man en sy ouers was gister vroeg by die Kaapse hooggeregshof om te hoor of hy die saak getol het. Regter Lee Bozalek het alle verwagtinge stilgemaak toe hy aangekondig het hy is nog nie in ’n posisie om uitspraak te lewer nie. Sharisha is op 2 Januarie 2014 dood nadat sy die vorige dag by ’n trance-paartie siek geword het. Sharisha en Phillips was drie jaar ’n couple. Hulle het saam met ’n groter groep ’n rave-paartie op ’n posh landgoed buite die Paarl bygewoon. Phillips sê hulle het by die paartie drugs gevat en Sarisha het in die vroeë oggendure siek geword daarvan. Niks drugs is in haar bloed gevind nie. Die staat voer aan sy is verkrag en dood nadat sy gewurg is. Phillips het skuld ontken en nooit self getuig nie.