KAN jy nou meer?! Hy het uiteindelik jammer gesê oor sy simpel slawerny comment. Die hele wêreld wou Kanye West mos aan sy klein Yeezy-sloffies ophang toe hy gesê het slawerny was ’n keuse. Die rapper het aan ’n Chicago-radiostasie gesê dat hy die simpel woorde berou. “Ek weet nie of ek al behoorlik verskoning gevra het vir die slave comment nie. “Jammer aan die mense wat gevoel het ek laat hulle in die steek met daai comment. Ek wil ook dankie sê aan julle wat my die geleentheid gee om te praat oor hoe my denke in die daai oomblik was.” Die derra van drie sê daar was darem een ligpunt vir hom aan die einde van die donker slawerny-tonnel. “Een ding wat die voorval aan my bewys het, was hoe lief swart mense my het en hoeveel swart mense op my staatmaak en ek waardeer dit.” Kanye, dalk waardeer jou mense jou meer as jy ophou die Orange President so slaafs ondersteun.