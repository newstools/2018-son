RIRI is nou ’n ambassadeur van haar geboorteland. Die “Umbrella”-sangeres en entrepreneur gaan onderrig, toerisme en belegging in Barbados promote. Rihanna het gesê sy is baie trots daarop om so ’n invloedryke titel te ontvang en sien daarna uit om haar Karibiese eiland se beeld te poets. Barbados se premier, Mia Amor Mottley, was vol lof vir die 30-jarige sangeres. “Rihanna het ’n diep liefde vir die land. Haar filantropie is sprekend daarvan, veral in gesondheid en onderrig. Sy het ook haar patriotisme gewys in die manier waarop sy teruggee aan die land en hoe sy die land as haar tuiste koester.” RiRi het klaar ’n straat in Barbados wat na haar vernoem is – en nou kan sy meer legit voel daaroor. “Ek kan nie trotser gewees as om so ’n gesaghebbende rol in my eie land aan te neem nie. Elke burger van Barbados sal hulle rol moet speel in dié poging. “Ek is reg en opgewonde oor die verantwoordelikheid.”