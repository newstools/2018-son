CHELSEA se bestuurder sê hy is nie seker of hulle die seisoen enige trofeë gaan wen nie, maar hy weet Eden Hazard is vir hulle belangrik. Maurizio Sarri se kommentaar volg nadat die Blues Bournemouth Saterdag op Stamford Bridge in ’n Premierliga-stryd met 2-0 geklop het. Doele deur Pedro en Hazard het hierdie sege teen ’n hardnekkige Bournemouth verseker. Hulle behou ook hulle onoorwonne rekord. Sarri het nou sy eerste vier wedstryde as nuwe breier van Chelsea gewen. Volgens die bestuurder van Italië was dit belangrik dat Hazard nie na Real Madrid geskuif het nie. “Ek is nie seker of ons dié seisoen enige sukses sal behaal nie, maar Hazard is vir ons belangrik,” het Sarri gesê. “Dit was vandag weer baie duidelik teen ’n moeilike en aggressiewe span. “Ek is baie tevrede met die spelers.” – BBC