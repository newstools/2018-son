MONGAMELI Bobani se promotion in die Nelson Mandelabaai-metro het ’n lang aanloop. Hy is op 18 Augustus 2016 as onderburgemeester van die Metro bevestig. Die UDM met twee setels en Cope en die ACDP, elkeen met een setel, het ná die verkiesing saam met die DA ’n koalisieregering gevorm. Hy is ook aangestel as die burgemeesters­komiteelid vir openbare gesondheid. Nie lank daarna nie was daar probleme in die koalisie-kooi omdat Athol Trollip, destydse burgemeester, en Bobani, gereeld koppe gestamp het. Nege maande later het Trollip hom as burgemeesters­komiteelid gepos. Drie maande daarna is hy op ’n volle raadsvergadering as onderburgemeester uitgestem ná ’n wantroue­mosie. Marlon Daniels van die PA het die mosie gebring en Nqaba Bhanga, DA-leier in die Oos-Kaap, het dit gesekondeer. Bobani het hom tot die hooggeregshof gewend, maar sy aansoek om ’n interdik om sy “onregmatige” verwydering teen te staan, is van die rol geskrap omdat dit nie dringend was nie. Verskoning  