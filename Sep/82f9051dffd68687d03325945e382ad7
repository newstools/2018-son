BESTANDDELE vir kebabs 10 sosatiestokkies, geweek in water 1 rooi soetrissie, ontpit en in stukke gesny 1 geel soetrissie, ontpit en in stukke gesny 1 rooi ui, geskil, gesny in agstes, lae geskei 6 murgpampoentjies, sny in stukke van 2 cm 1 bakkie knopiesampioene, in die helfte gesny 300 g haloumi-kaas, in stukke gesny Braaisousbestanddele ’n handvol gekapte pietersielie ’n handvol gekapte roos­maryn 2 knoffelhuisies, gekneus 4 eetlepels olyfolie skil van 1 suurlemoen plus die sap van halwe suurlemoen 1 teelepel chilli flakes sout en peper na smaak Metode 1. Ryg die groente en haloumi-kaas in op die geweekte sosatie-stokkies met afwisselende kleure. 2. Om die braaisous te maak, plaas al die bestand­dele in ’n bak en klits met ’n vurk totdat alles goed gekombineer is. 3. Braai die groente-sosaties sowat 20 minute lank op die vuur, draai om en verf totdat die groente gaar is.