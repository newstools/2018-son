DIE toestand van nóg ’n regerings­gebou is onder die loep ná Woensdag se inferno in ’n Johannesburgse gebou wat drie brandweerlede se lewe gekos het. Luidens berigte was daar dié week in Pretoria twee pogings tot brandstigting by die Civitas-gebou, wat die nasionale departement van gesondheid huisves. Die mees onlangse voorval was Donderdag op die 14de verdieping. Die staatsdiens­vakbond PSA het dieselfde dag ’n dringende aansoek voor die Noord-Gautengse hoog­geregshof gebring. Dis om die departement te dwing om aandag te gee aan die PSA se kommer. Sy lede sê hulle waag hul lewe daagliks deur in die gebou te werk. – News24