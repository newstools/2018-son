MOSEBENZI Zwane, oud-minister van minerale bronne, het glo druk op Nedbank gesit om die Guptas se bankreke- ninge oop te hou. Dreigemente is glo ook gemaak dat die bank sy lisensie sal verloor. Só het Nedbank se CEO, Mike Brown, gesê voor die kommissie wat staatskaping ondersoek. Brown sê hy is ook na Luthuli-huis genooi. Toe hy daar kom, het hy uitgevind die ANC wou weet hoekom die bank ’n kliënt se rekening sou toemaak. Oplossing “Ons besigheid is gebou op die publiek se vertroue in ons en dat hulle geld veilig in die bank sal wees.” Brown sê Zwane wou weet of Nedbank sal help om werke te red en te verskaf en ’n oplossing sal kry. Volgens hom het Zwane gesê banke kry hulle lisensies van die regering af. “Ek het dié statement vreemd gevind, asof dit ’n dreigement was,” het Brown gesê. – News24