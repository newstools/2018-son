’N BYEKENNER van Alliance, Ohio, is laas Sondag ontbied om ’n reuse-perdebynes uit ’n kar te verwyder. Travis “The Bee Man” Watson sê die indringergoggas bou graag hul neste in toe ruimtes. Watson verduidelik die koninginne ontwaak uit hulle winterslaap en soek ’n beskutte plek om nes te maak. “Dit vat lank om werkers in die nes te kry. Daarna lê die koningin net eiers en dan groei die nes vinnig.” Hy het die hele nes vernietig, want hy sê dié Europese perdebye is inkommers in daai ekostelsel. – UPI