“SAL jy met my trou?” Vir die meeste mense is dié vraag seker een van die onvergeetlikste oomblikke in hulle lewe. So ook vir ’n Chinese lugwaardin van die lugdiens Eastern Airlines. Maar dit is gespoil toe haar werkgewer haar fire oor sy die proposal in werktyd gekry het. Ontwrig Haar boyfriend, wat ook op die vlug was, het voor al die passasiers op een knie afgesak en die groot vraag aan haar gevra. Die suurgat-werkgewer se verweer is dat dié private romantiese oomblik ander passasiers ontwrig het. Hy voer ook aan dat die gedrag ander passasiers se veiligheid in die gedrang kon bring. Hieroor is die Chinese media in twee gesplit. Baie praat die werkgewer goed, terwyl ander sê dis suur druiwe en neem alle menslikheid weg. – Channel8