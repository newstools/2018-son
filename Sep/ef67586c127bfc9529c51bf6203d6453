JY KAN Erfenisdag vier met digkuns, musiek en dans. Die Cape Cultural Collective is terug by die Kunstekaap vir sy jaarlikse Erfenismaand-program met die production Just Our Journey. Dié keer het hy van die beste kunstenaars opgeline om saam met jou Erfenisdag te vier. Van die kunstenaars wat die stage gaan vat, is Jill Levenberg, wat speel in die fliek Ellen, die Storie van Ellen Pakkies en die gewilde Kaapse sepie Suidooster. Die saxofoonspeler Don Vino Prins, die Rosa-koor, die opera- maestro’s The Gentlemen’s Ensemble en die ongelooflike Blackroots Marimba gaan ook op die verhoog optree. Die dansers van Likhwezi Arts, die digter Khadija Heeger, Unmute, die fabulous drag-kunstenaar Manila von Teez, Azanian Aesthetics en die hip hop-groep In the Key of B sal ook oppie stage wees. Die regisseur van die produc­tion, Shihaam Domingo, sê sy is so trots om die stories van ons mense deur die kunste te kan vertel. “Ek is amazed deur die Cape Cultural Collective se werk en die impak wat dit maak deur kore, programme, jeugontwikkeling en maatskaplike inisiatiewe. “Hierdie is ’n storie wat verdien om vertel te word en ek voel bevoorreg om die spesifieke produksie te direct.” Kaartjies vir dié geleentheid kos R100/persoon­ en kan by Computicket gekoop word. Die event begin 19:30. Vir meer inligting, bel Elizabeth Schutter gerus by 084 616 2687. Sien julle daar!