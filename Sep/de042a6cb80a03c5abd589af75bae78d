DIE Stad Johannesburg het effektief sy bande met die Suid-Afrikaanse Vereniging vir Plaaslike Regerings (Salga) verbreek en sal nie meer ledegeld aan Salga betaal nie. Herman Mashaba, burgemeester, sê Salga is ’n “gepolitiseerde struktuur wat nie sy verpligtinge teenoor die Stad Johannesburg nakom nie”. Phindile Chauke, Salga se woordvoerder, sê: “Ongelukkig het ons nog geen formele korrespondensie van die Stad ontvang wat sy Salga-lidmaatskap formeel kanselleer nie.” Mashaba meen kritieke leiersrolle in die organisasie word vervul deur hoofsaaklik “individue wat bande met die ANC het”. – News24