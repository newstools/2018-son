PONDO Chiefs pryk bo aan die log nadat hulle twee indrukwekkende oorwinnings behaal het. Eers het die span Bush Bucks met ’n ongelooflike 7-3 geklop. Daarna het Chiefs Subs met 5-2 ore aangesit. Hierteenoor moet die Northern Areas se spanne vinnig verbeter, anders gaan die Tweede Liga-titel onder hulle uitglip. PE Stars en Sibanye FC het hul seisoen Woensdag met ’n derby op Saints se sportterrein begin. Hulle het met 1-1 gelykop gespeel. Droom Vrydagaand het PE Stars met 2-1 vasgeval teen Yakha United. Sibanye het met 0-0 gelykop gespeel teen die voormalige NFD-span Mthatha Bucks. Ná twee rondes is Sibanye met twee punte net-net beter af. Albei spanne sal moet verbeter as hulle droom van die uitspeel­rondes. ’n Mens kan verstaan as dinge nie van die begin af vlot verloop nie; daar is verander aan verlede seisoen se spanne. Tweede Liga-uitslae: Woensdag: Peacemakers 0, Subs 1; PE Stars 1, Sibanye 1; Mthatha Bucks 1, Amava­rara 2; Future Tigers 3, Birmingham City 1; Tornado 1, Highbury 0; Bush Bucks 3, Pondo Chiefs 7; Butterworth 0, Yakha United 0. Vrydag: Matta Milan 0, Tornado 1; Birmingham City 3, Bush Bucks 4; Sibanye 0, Mthatha Bucks 0; Yakha United 2, PE Stars 1; Butterworth 1, The Guys 0; Amavarara 3, Future Tigers 0; Highbury 0, Peace­makers 0; Subs 1, Pondo Chiefs 5.