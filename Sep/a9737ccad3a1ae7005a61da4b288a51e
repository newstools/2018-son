’N SEUN (16) is in Gauteng weens spoed gearresteer. Die voorval het gister naby Laudium op die R55 gebeur. Hy het 168 km/h in ’n 60km/h-sone gejaag. Volgens ’n woordvoerder van Gauteng se departement van gemeenskapsveiligheid, Ofentse Morwane, lyk dit of die seun sy pa se VW Golf GTI gesteel het. “Toe die verkeerskarre die kar sien jaag, is hulle dadelik agterna. “Die tiener het probeer wegjaag, maar hy het teen ’n barrier vasgery en is toe gearresteer.” – News24