DIE Kaapse sakeman Liyaqat Parker, wat  twee maande gelede ontvoer is, is veilig terug by die huis. Parker, ‘n stigterslid van die Food Property Group, is in Julie in die parkeerarea van sy besigheid in Parow ontvoer. Dan Plato, Wes-Kaapse minister van gemeenskapsveiligheid, het gister in ‘n verklaring gesê hy is bly Parker is veilig terug by die huis. Plato sê dit blyk Parker se vrylating het te doen met die afpersing van sy familie vir groot bedrae geld. “Dit laat vrae onstaan oor die polisie se rol om ontvoerings van prominente sakemanne in die provinsie te voorkom,” sê Plato. Plato sê hy beplan om more die bestuur van provinsiale polisie vir ‘n update vra oor die ondersoek. Plato sê hy glo ‘n losprys van miljoene rande is betaal vir Parker se vrylating. 