RASTAS in die Suid-Kaap is riding op cloud nine ná die dekriminalisering van dagga. Ras Judah van Oudtshoorn sê: “Long overdue I-yah. Dis hoe die powers vannie Most High die Babylon overpower. “No more smoke and hide, when you know you’re taking a legal ride! Smoke da collie (herb) and feel jollie.” Ook die Rasta-gemeenskap in Kannaland is high op die case. “Ganja rule. Nou wag ons vir parliament om te sê private use is eintlik everywhere! Ganja gaan die economy ’n boost gee,” sê Ras Jowayne. Ras Poon van Calitzdorp laat hoor: “Ek is so kalm soos ’n daggawalm!” Son het net nadat die nuus gebreek het, die township ingevaar en oral was die soet reuk van dagga in die lug. Ras Shaags sê: “My brother, elder Peter, is gone too soon. “Hy moes geleef het vir hierdie dag.” Archie Vergotine, oud-onderwysleier van die KPO, sê: “Die uitspraak kan daartoe lei dat opvoeders meer uitgedaag gaan word met bedwelmde, gerookte leerders.” Daniel van Wyk, Fedsas-leier, sê: “Onderwysers in veral townshipskole is bekommerd oor wat die effek van die wettiging van dagga op leerders gaan wees.”