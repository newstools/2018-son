CHRISSY Teigen en John Legend het sommer op hulle eerste date die matras-mambo gedoen. Ek lees op E! die mamma van twee was nie skaam om dit te erken in ’n TV-onderhoud met Andy Cohen nie. Hulle tweetjies het in 2007 ontmoet op die stel van die bekroonde sanger se musiekvideo “Stereo”. Ons almal weet al die vrou van John Legend is nie bang nie, sy sê ’n ding nes dit is. En sy het nie nog gejok oor wat die eerste aand tussen hulle tweetjies gebeur het nie. Die voormalige swim­suit-model pak uit: “Ons was heeldag saam op die stel van een van John se video’s. “Toe gaan ons daarna uit na een van sy shows. “En ná daai, toe ... ja, toe gebeur dit. “Ek het die deal sommerso op die eerste aand geclose.” En na daai een aand van passie het die tweetjies in 2013 afgehaak en nou is hulle die trotse ouers van twee pragtige kinders – Luna Simone Stephens (2) en die vier maande oue Miles Theodore Stephens.