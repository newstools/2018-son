NIKS meer Calabasas – oftewel Kardashian-land – vir Kanye West nie. Ek lees op Channel24 die “Can’t tell me Nothing”-rapper het laat val hy trek terug na sy geboorteplek, Chicago. Yeezy het Maandag saam met Chance The Rapper by ’n Open Mic Chicago event opgetree ten bate van openbare skole in dié stad. Iemand wat by die event was, het ’n video gepost waar die 41-jarige rapper sê: “Ek wil julle net inlig ek trek terug Chicago toe en ek gaan nooit weer weg nie.” Luidens TMZ het West en Kim Kardashian al klaar ’n nuwe huis gekoop in the Windy City, maar hulle gaan ook hulle property in Los Angeles hou. TMZ sê verder West gaan sy Yeezy-kantore van Calabasas na Chicago verskuif. Chicago het duidelik ’n spesiale plek in Kanye en Kim se harte – hulle het selfs hulle derde kind Chicago gedoop. Nou wonder ek net hoe lank gaan vroulief daar in die Windy City bly voordat sy wil terugtrek Kardashian­-land toe ...