FNB en Absa het aan die kommissie oor staatskaping gesê hulle het geweier om met kabinetministers te vergader. Getuienis word gelewer voor regter Ramond Zondo. Banke het getuig oor hoekom hulle die rekeninge van die invloedryke Gupta-familie gesluit het. Yasmin Masithela van Absa het gesê die bank het in November 2014 besluit om op te hou sake doen met Oakbay en ander maatskappye wat met die Guptas gelink was. Sy is ook gevra om Luthuli House toe te gaan, maar het geweier om te praat oor haar kliënte se inligting. Absa het later ook ’n uitnodiging gekry van die interministeriële komitee van die kabinet. Deurmekaar “Ons het nie verstaan hoekom die komitee in ons kliënte se bankrekeninge belanggestel het nie.” Sy het gesê hulle het nog ’n uitnodiging ontvang, maar dit nie aanvaar nie. Intussen het Blade Nzimande, die SAKP se sekretaris-generaal, gesê pres. Jacob Zuma maak mense deurmekaar met sy stellings oor staatskaping. Zuma het gesê daar was geen staatskaping nie. Nzimande het by Cosatu se 13de kongres gesê Zuma se verduideliking is ’n “liberale analise” van die staat. – News24