KANYE West wil nie hê Nick Cannon moet oor sy vrou praat nie. Hy het ’n Instagram-video gelaai waarin hy sy vrou se eks slegsê. “Ek verstaan jy en my vrou het ge-date, maar as jy ’n onderhoud doen, moenie my vrou mention nie. As iemand my vrou se naam noem, moet jy sê jy respekteer my en jy wil nie kommentaar lewer nie.” En toe vat hy sommer vir Drake ook aan. Hy het gesê as hy nie in ’n medicated toestand was nie, sou hy vir Drake se aartsvyand, Pusha T, gesê het om nie sleg van Drake te praat in ’n song wat hy help vervaardig het nie. Nick Cannon het nie sy ander wang gedraai nadat Kanye hom sleggesê het nie. Cannon laat hoor in ’n Instagram-video: “Jy gaan nie vir my sê wat ek mag en nie mag doen nie. “As iemand my ’n vraag vra, gaan ek dit tot die beste van my vermoë beantwoord.” En toe nooi hy Yeezy uit na sy rap show Wild ’n Out. Kyk, dit sal mos nou hope pret wees!