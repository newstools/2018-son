DIE Star of Calvary Brass Band gaan volgende Sondag sy eerste legacy-CD uitreik. Jy kan jou maar regmaak vir ’n lekker agtermiddag waar goeie musiek en aanbiddingsliedere nostalgiese herinneringe sal oproep. Die band, wat uit 15 lede bestaan, is bekend daarvoor dat hy geliefde gospelliedjies sing. Toe hierdie groep in die 1940’s gestig is, het dit aanvanklik net uit familielede bestaan. Vandag, vier generasies later, het dit so uitgebrei dat daar nou ook nie net lede van buite die familie is nie, maar hulle verstaan en deel steeds die passie en etos van die band. Die event is volgende Sondag 14:30 vir 15:00 by The Avenue in die V&A Waterfront. Kaartjies kos R100 vir volwassenes en kinders onder 12 betaal R60. Die CD sal op aand beskikbaar wees teen R60, maar as jy die kaartjie saam met die CD koop, betaal jy net R150 vir albei.