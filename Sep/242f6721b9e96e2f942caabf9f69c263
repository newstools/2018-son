KLEIN maar getrain. Kinders se minds word al van kleins af gemanipuleer om met guns deurmekaar te raak. Daarom het Grassy Park se gemeenskapspolisiëringsforum (GPF) ’n veldtog begin om alle toy guns van die strate af te kry. Phillip Bam, woordvoerder van die Grassy Park-GPF, sê dis belangrik om kinders van vroeg af oor die gevare van guns te leer. Volgens Bam is sulke speelgoed vir kinders soos hulle eerste tree na die gebruik van regte guns. Hy sê speelgoedpistooltjies en rollies is nie meer soos die outydse goed wat uit hout gesny is nie. Deesdae kan jy nie die verskil sien tussen ’n speelding en ’n regte gun nie. Hy meen kinders wat met toy guns speel, sal ná ’n ruk ook die ware Jakob wil experience. “Ons skep ’n probleem vir ons kinders se toekoms!” Bam bevestig ook dat ouer gangsters kinders gebruik om die guns weg te steek. “Die kinders sien nie die gevaar daarin nie.” Sommige van die kinders word selfs as hit men gebruik, beweer Bam. Hy sê hy kry amper elke dag oproepe van inwoners wat sê daar loop mense met guns rond. “Hulle worry nie. Dis soos ’n fashion. En dis hartseer, want dis nie cool nie!” Bam vra alle ouers om op te hou guns koop. Hy vra ook dat winkeleienaars nie dié speelgoed aanhou nie. “Ons waarsku ons kinders om nie met vuur te speel nie, want hulle sal brand, maar oor guns sê ons niks.” Intussen sal die gemeenskap van Parkwood môre bymekaarkom om teen bendegeweld op te staan. Die shutdown sal tussen Arcacia-straat en Blackbird-laan plaasvind. Volgens Bam is hy bewus van die shutdown en sê dis deur die gemeenskap beplan. “Die mense het genoeg gehad.” Bam sê gemeenskappe is tans in ’n noodtoestand. “Dis erg. Die army moet inkom, want hulle weet hoe om in oorloë te veg.”