COLIN Ingram is baie opgewonde daaroor om in die eerste T20 Afghanistan Premier League te speel. Die voormalige Protea is een van drie Suid-Afrikaanse krieket­spelers wat in Oktober in die Verenigde Arabiese Emirate (VAE) in aksie sal wees. Ingram is in die Kaboel-groep saam met ’n ander voormalige Protea, Wayne Parnell. Cameron Delport is die ander Suid-Afrikaner. Hy sal vir die Paktia-groep speel. “Ek sien veral daarna uit om weer saam met Rashid Khan (Afghanistan) te speel,” sê Ingram oor Afghanistan se 19-jarige bybreker. Hoogste “Ons was spanmaats vir die Adelaide Strikers in die Big Bash League (van Australië).” Ingram speel ook in die Caribbean Premier League (CPL). Maandag het hy die hoogste telling vir die Trinbago Knight Riders (TKR) aangeteken: 25 lopies van 26 aflewerings teen die Guyana Amazon Warriors. Al het die TKR met twee paaltjies verloor, is hulle nog in die wedloop in die CPL. Ingram is in groot aanvraag onder T20-spanne wêreldwyd. In Engeland is hy ’n uitblinker vir Glamorgan. Omdat sy T20-program so druk is, het die Warriors Ingram nie weer ’n kontrak aangebied nie. Die Warriors hoop egter om wel van sy dienste gebruik te maak wanneer hy beskikbaar is. Dit sal vir ’n wedstryd of twee in die Suid-Afrikaanse kompetisie wees. Chris Gayle, André Russell (albei van die Wes-Indiese Eilande), Shahid Afridi (Pakistan) en Brendon McCullum (Nieu-Seeland) is van die ver­name spelers wat ook in die VAE sal speel. ) Die vyf groepe is: Paktia: Shahid Afridi, Thisara Perera, Mohammad Shahzad, Cameron Delport, Sharafuddin Ashraf, Samiullah Shinwari, Chris Jordan, Faheem Ashraf, Luke Wright, Amatullah Omerzai, Rahmanullah Garbaz, Zia Urhaman Akber, Calum Macleod, Tahir Adil, Yousaf Zazi, Fazal Zazai. Kaboel: Rashid Khan, Luke Ronchi, Hazrat Zazai, Colin Ingram, Farid Malik, Javed Ahmadi, Sohail Tanvir, Laurie Evans, Wayne Parnell, Shahidullah, Muslim Musa, Afsar Khan Zazi, Muhammad Ashan Ali Khan, Zahir Shirzad, Fitrat Khawry, Usman Adil, Shawkat Zaman, Nasir Totakhil, Zamir Khan. Balkh: Chris Gayle, Colin Munro, Mohammad Nabi, Ravi Bopara, Aftab Alam, Gulbadin Naib, Mohammad Irfan, Ben Laughlin, Karman Akmal, Qais Ahmed, Usman Ghani, Ikrain Alikhil, Ryan ten Doeschate, Tariq Skanikai, Asadullah Matani, Samiullah Salarzai, Farhan Zakhil, Mohammad Nawaz, Darwish Rasooli. Nangarhar: André Russell, Tamim Iqbal, Mujeeb Zadran, Ben Cutting, Shafiqullah Shafaq, Najibullah Taraki, Mitchell McClenaghan, Mushfiqur Rahim, Mohammad Hafeez, Rahmat Shah, Naveen Ul Haq, Zahir Khan, Sandeep Lamichhane, Fazal Haq, Imran Janat, Nasratullah Quarishi, Khyber Omar, Ibrahim Zadran, Faal Nazai. Kandahar: Brendon McCullum, Wahab Riaz, Asghar Afghan, Paul Stirling, Najibullah Zadran, Karim Janat, Tymal Mills, Sam Billings, Iftkhar Ahmed, Hamza Hotak, Karim Sadeq, Sayed Shirzad, Mohammad Naveed, Waqar, Abdul Baqi, Waheed Shafaq, Waqa­rullah Ishaq, Nazir Jamal.