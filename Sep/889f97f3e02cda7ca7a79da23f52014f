ONBESKRYFLIK wrede moorde. Ál geweld­- da­diger misdaad. Rape. Ook van kindertjies. Weens die skokkende misdaadstatistieke gaan ál meer stemme op: Bring die doodstraf terug! Baie Sonlanders voel blykbaar so. En ook die Inkatha-Vryheidsparty. Die doel van die doodstraf is om as ’n afskrikmiddel vir voornemende moordenaars te dien, sê prof. CR Snyman, skrywer van ’n handboek oor strafreg, in ’n artikel. “Dit verwyder moordenaars uit die samelewing en druk die samelewing se afkeer en veroordeling van moord uit.” As ’n moordenaar tereggestel word, voel die naas­bestaandes die moordenaar kry sy verdiende loon. Sedert die galg in 1995 afgeskaf is, het die misdaad in die land nog veel erger geword, reken hy. Nee, meen dr. Chris Jones, ’n teoloog. Die doodstraf speel glad nie die rol wat baie mense dink nie. Dit is verkeerd om te dink moorde sal dan drasties afneem. Nêrens is wetenskaplike navorsing gedoen wat bewys dit sal mense afskrik om moord te pleeg nie. Hy’t in tronke met 467 moordenaars gepraat en 76% het gesê die galg sou hulle nie afgeskrik het om moord te pleeg nie. Baie het anyway nie die moord beplan nie – hulle was gesuip of gedrug. Bettina Wyngaard, skrywer en aktivis, meen die doodstraf is moord deur die staat. Boonop is regters ook maar net mense. Hulle kan ook foute maak. Dan is dit ’n bietjie laat as iemand klaar gehang is. Sy sê die Suid-Afrikaanse Polisiediens moet eerder opgeknap word. Cops verdien te min, is dikwels swak opgelei en sleg toegerus. Maar wat mense weerskante van die driftige debat ook al sê, die bottom line is – die doodstraf is ongrondwetlik. Om dit te kan verander, verg ’n meerderheid van twee derdes in die parlement. Die debat is dus doodgebore, sê prof. Pierre de Vos, grondwetkenner. Bronne: LitNet, rubrieke, Netwerk24, voelgoed.co.za.