’N MEISIE (11) met ’n goue stem het die geleentheid om voor ’n internasionale gehoor te sing. Saskia McDilling is ’n gr. 6-leerder wat al van die ouderdom van 6 jaar af in haar skool- en Sondagskoolkoor sing. In Februarie laas jaar het Saskia ’n ooroperasie ondergaan. Ná die operasie het sy as ’n solosanger vir die Helderberg-eisteddfod ingeskryf. Saskia het ’n silwermedalje gewen. Vanjaar het sy by die plaaslike skole se talentfees ingeskryf en ’n derde plek behaal. Toe volg sy dit op dié jaar se eisteddfod op met ’n goud plus- en cum laude-sertifikaat. Sy het dít opgevolg met twee goues in Talent Africa se Euro Sing-kompetisie. Nou sien sy uit na die Wolin-kultuurfees van 10-17 Desember in Pole. Saskia was nog nooit in ’n vliegtuig of selfs buite Kaapstad nie. Haar ma, Salo­mi-Beranese McDilling, sê sy gaan saam met haar dogter en alles gaan vir háár ook ’n eerste wees. Sy sê hulle samel geld in vir die trip, maar dit gaan broekskeur en hulle het hulp nodig. Salomi-Bera­nese is op universiteit en net haar man werk. Dit vind 11:00 in die NG Kerk Suider-Strand, in Alex Pienaarstraat, Strand, plaas. WhatsApp Salomi op 072 055 5079, Donnewin op 079 908 9923 of Godlynne op 078 815 0747 vir nog info.