DIE polisie se eenheid teen georganiseerde misdaad ondersoek ’n klag van huisbraak nadat by ’n petrolstasie in Malabar ingebreek is. Kapt. Sandra Janse van Rensburg, ’n polisiewoordvoerder, het gesê die bestuurder het eergister ’n boodskap van ’n sekerheidsmaatskappy gekry dat die alarm afgegaan het. Volgens hulle was alles by die petrolstasie in orde. Onsuksesvol Omstreeks 03:45 die betrokke nag is die bestuurder weer gekontak en gevra om na die petrolstasie te gaan. Toe hy 04:15 daar aankom, het hy gate in die dak ge- sien. Daar word vermoed die verdagtes het probeer om die drop safe met plofstowwe oop te kry, maar dit was onsuksesvol. Die verdagtes het toe van die toneel af gevlug. Enige een met inligting kan lt.kol. Willie Mayi kontak by 082 697 5914.