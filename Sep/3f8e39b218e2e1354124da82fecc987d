ONTHOU die naam Diego Snyders! Dié striker van Juventus was sy span se hero toe hy die wendoel van die strafmerk af aangeteken het. Die Juvie Boys het verras toe hulle D & G Orient in Hanover Park met 2-1 uitgeboender het uit die kwarteindstryd van die Safa­ Cape Town Coke­ Cup. “Ek kon myself nie keer om die grond te soen en na die hemel op te kyk nie,” het Snyders gesê. “Die oorwinning oor die top dogs, D & G Orient, was fantasties en onge­looflik. “Ons afrigter, Nazeem Johannes, het in ons vermoë geglo en dit het ons aangespoor.” In ’n ander kragmeting het Bayview FC vir ’n opskudding gesorg toe hy nog ’n top dog, Orient FC van Manenberg LFA, uitgeskakel het. Bayview het die stryd danksy strafdoele met 4-2 beklink nadat dit met 1-1 geëindig het. Met dié verwikkelinge beteken dit nou drie klubspanne – Beacon Spurs, Bayview FC en Juventus – sal die LFA Mitchells Plain in die halfeindstryd verteenwoordig. Santos, Grassy Park United­ en 2016 se kam­pioen, Glendene United, gaan Cape­ District in die halfeindronde vir seuns in die o. 18-ouderdomsgroep verteenwoordig. Die semi’s vind op Sondag 30 September in North­pine se sportkompleks plaas. Die fix- tures is: MANS: Juventus t Wanderers FC; Bayview FC t Beacon Spurs. VROUE: Spurs Ladies t Santos Ladies; Dangerous Heroes t UWC Ladies. SEUNS (o. 18): Silver Spurs t Glendene United; Santos t Grassy Park.