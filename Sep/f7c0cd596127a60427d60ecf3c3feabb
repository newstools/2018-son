HEIDELBERG. – Die onderwyser wat daarvan aangekla word dat hy ’n leerder by die skoolkoshuis seksueel aangerand het, het weer vlugtig in die hof hier verskyn. Die 61-jarige verdagte is op waarskuwing uit met streng voorwaardes. Sy lawyer het Maandag aansoek gedoen dat sy kliënt toegelaat word om tydens die komende skoolvakansie vir sy vrou by die koshuis te kuier aangesien daar nie leerders sal wees nie. Die staatsaanklaer het egter die landdros meegedeel dit ’n risiko sal wees en dat nog vele verklarings by verskeie persone bekom moet word. Diens Die aansoek is nie toegestaan nie. Die verdagte bly nou by familie in Kaapstad. Hy is deur sy seun by die hof vergesel. Die beweerde voorval het op 30 Julie plaasgevind. Die leerder en sy ma het op 24 Augustus ’n klag by die polisie aanhangig gemaak. Die onnie doen ook diens as koshuisvader by die skool. Die saak is vir nader ondersoek uitgestel tot Vrydag 12 Oktober. Daar word beplan om by sy volgende verskyning ’n optog­ vanaf die skool te hou.