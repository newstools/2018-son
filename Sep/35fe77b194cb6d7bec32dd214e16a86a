OUES van dae kla die police raids by fletse in Macassar is ’n nagmerrie! Die cops het hulle raids by die E-woonstelle begin. Die stof het nog nie eens behoorlik gaan lê nie, toe is hulle op die F-woonstelle se case. Metro cops en die bloues was agter gesmokkelde tik aan. By die E-woonstelle is 37 mense in hegtenis geneem vir die besit van dagga en ander dwelms en verskeie ander misdrywe. Angstig ’n Paar verdagtes se turf het ook gesit oor uitstaande lasbriewe. Die verdagtes het al in die hof in Somerset-Wes verskyn. Ander inwoners van dié buurt is bly daar is skoongemaak, maar is ook erg angstig. Hulle sê hulle word gedreig dat hulle piempers is. Dit stel hulle kinders in gevaar. ’n Gemeenskapsleier wat anoniem wil bly, sê daar is mense wat die munisipale fletse onwettig betrek. Die mense gebruik dié perseel dan om hulle onheilighede te bedryf. Nog ’n inwoner beweer­ by daai fletse is die drug sales soos ’n shopping mall.