SKOKKEND! Die ondersoekbeampte in ’n verkragtingsaak beweer sy kon sedert 26 Julie nog nie ’n kritiek belangrike bewysstuk in die hande kry nie – omdat sy nie ’n polisiekar kan kry nie. Die broekie wat van die skraal 13-jarige se lyf afgeruk is, lê nou nog by haar ouma se huis in Ath­lone. Die kind is in ’n plek van veiligheid. Die ondersoekbeampte, sers. Salome Ngotya, het Dinsdag getuig sy het nog nie die misdaad­toneel besoek nie. Sy het gesê dit is omdat die beskuldige die huis se sleutels gehad het. “Ek was tydens sy arrestasie by die slagoffer en moes haar bystaan.” Ngotya het in die Wynbergse landdroshof getuig in die borgtogaansoek van die beskuldigde, Wa­zier Jumah van Kewtown. Jumah het gister vir die derde keer in die hof verskyn. Die staat staan borgtog teen. Jumah word daarvan beskuldig dat hy die tienermeisie op 25 Julie ontvoer, aangerand en verkrag het in sy antie se woonstel in die blokke in Kewtown. Sy prokureur, Kyle Jason­, het gesê Jumah gaan onskuldig pleit. Jason het aangevoer sy kliënt hou nie ’n flight risk in nie en sal nie met die getuies of die slag­offer kontak maak as hy op borgtog vry­gelaat word nie. Volgens Ngotya sal die gemeenskap en familie van die slagoffer onveilig voel as Jumah wel vry­gelaat word. “Hy was 12 jaar in die tronk omdat hy ’n 15-jarige meisie verkrag het.” Ngotya dink daar is tekens dat Jumah ’n serial rapist is. Jason het gesê sy kliënt geniet die reg van innocent until proven guilty. Ngotya het verder getuig die enigste bewysstukke in haar besit is die slagoffer, haar antie en haar ma se verklarings. Semen Sy moet nog een ander verklaring kry, maar sal dit net kan doen as ’n kar beskikbaar word. Die ander bewysstukke, is die DNA van die beskuldigde se semen, maar Ngotya het nie geweet wanneer die resultate van die toetse beskikbaar sal wees nie. Die borgtogaansoek is tot Woensdag 12 September uitgestel.