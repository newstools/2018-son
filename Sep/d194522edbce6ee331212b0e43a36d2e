EEN van die vermeende perlies wat tans in die Baaise hooggeregshof voor is, het haar lawyer in die pad gesteek. Marshelle Blignaut staan saam met Jacob Naumann, Frederick Nance, Petrus Smith en Willie Nance elk tereg op twee klagte van gangsterism en nog ’n klag wat verband hou met die bedryf van ’n onwettige aanleg wat vis verwerk. Die vyf stuks se voorvonnisverrigtinge is gister kortgeknip toe hulle lawyer, Johan van der Spuy, die hof meegedeel het Blignaut het sy mandaat beëindig. Alwyn Griebenow gaan Blignaut voortaan verteenwoordig. Regter Mandela Makaula het die saak tot 1 en 2 November uitgestel vir die voortsetting van die voorvonnisverrigtinge. Adv. Martin le Roux kla aan.