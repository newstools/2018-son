DIE blydskap van nuwe huiseienaars van Morn­ingstar in Durbanville is met hul intrek versuur, want betogers het voor hulle deure tyres gebrand. Die inwoners, van wie die meeste bejaardes en gestremdes is, moes laas week intrek ná ’n fancy geleentheid waarop hulle huissleutels oorhandig sou word. Brett Herron, die burgemeesterskomiteelid vir vervoer en stedelike ontwikkeling, sê die event kon egter nie voortgaan nie. “Lede van die Morning­star Development and Up­liftment Initiative (MDUI) het Langeberg-weg afgesper met brandende tyres. “Talle van die inwoners is ook gedreig. Die betogers wou hulle huise beset. “Die oorhandiging moes ’n hoogtepunt en gelukkige oomblik in hulle lewe wees. Ongelukkig is hulle oomblik gekaap deur ’n groepie selfsugtige mense sonder skaamte.” Die MDUI sê sy lede het nog nooit die inwoners geïntimideer of hulle voete by hul huise gesit nie. Hy sê ook die pensioentrekkers na wie Herron verwys, is onbekend aan hulle gemeenskap. “Die pension­ers wat ons ken en wat in ons gemeenskap woon, het saam met ons gestaan in die protesoptrede teen die oorhandiging van die huise,” lui ’n MDUI-verklaring. Zane Williams van die MDUI sê hulle kan nie happy wees met die nuwe eienaars nie, want dis nie mense van die gemeenskap nie. “Ons het ook mense wat al langer as 30 jaar op huise wag. Niemand van hulle is op die lys nuwe inwoners nie. “So, daar is nie na hulle needs gekyk nie, maar mense van ander gemeenskappe kry huise in ons gebied.” Herron sê die inwoners wag al dekades vir huise. Die Stad Kaapstad het weens die protesoptrede ’n dringende hofaansoek ingedien om ’n interdik teen die MDUI te verkry. Die Kaapse hooggeregshof het die aansoek goedgekeur. Die hof het beveel die groep moet van Morn­ingstar af wegbly. Die MDUI-lede mag ook nie inwoners dreig, intimideer of aanrand nie. Verder mag hulle ook nie enige van die ander huise of infrastruktuur wat deel van die behuisingsprojek Breaking New Ground (BNG) is, vandaliseer nie. Die BNG-projek bou huise wat deur die staat gesubsidieer word. Morningstar is een van BNG se ontwikkelings. Die kwessie oor Morn­ingstar is op 24 Oktober weer in die hooggeregshof.