MET al die kinders wat so met voertuie gegryp word, het ons dit goedgedink om ’n paar wenke te deel om jou kinders veilig te hou. Dit is belangrik dat ouers hulle kinders opvoed oor hoe om krisisse te hanteer en hoe om op sulke misdadigheid te reageer. Daar was onlangs minstens drie gevalle in Kaapstad waar kinders ontvoer is. Skole het toe waarskuwings aan ouers uitgestuur. Jade Hanning, Kaapstad-Suid se distriksbestuurder van Fidelity ADT, sê dis belangrik om kinders in te lig oor dié gevaarlike situasies. “As ouers en voogde is dit ons verantwoordelikheid om nie net ons kinders op te voed oor veiligheid nie. “Ons moet hulle ook die nodige tools gee om sulke situasies te hanteer. “Hoewel ons nie wil hê ons kinders moet in vrees leef nie, moet ons hierdie reguit gesprekke met hulle hê oor wat om te doen as dinge skeef loop.” Hanning noem ’n paar eenvoudige stappe wat jou kind veilig kan hou. Hulle moet die paaie vat wat hulle ken en nooit kortpaaie vat deur stil areas of leë parking lots nie. Hulle moet nooit met hulle selfone of enige devices in hulle hande loop nie. Laat hulle mooi verstaan jy sal nooit iemand stuur wat hulle nie ken nie. As die persoon wat jou kinders kom haal, nie die password ken nie, moet jou kids nie in die voertuig klim nie. Hulle moet ook onmiddellik vir hulp vra.