DIE Suid-Afrikaanse Munisipale Werkersunie (Samwu) sê hy bly ’n lid van Cosatu, al het dié vakverbond hom weggejaag. Cosatu het Maandag geweier dat afgevaardigdes van Samwu sy 13de nasionale verkiesingskonferensie in Johannesburg bywoon nadat hulle glo hulle way wou inforseer. Luidens ’n verklaring deur Samwu het Cosatu hom ter elfder ure ingelig sy afgevaardigdes mag nie die konferensie bywoon nie. Volgens Samwu is hy verbied om die konferensie by te woon omdat hy versuim het om sy lidmaatskapsgeld van Cosatu te betaal. Ooreenkoms Dis glo die eerste keer dat ’n geaffilieerde vakbond weens lidmaatskapsgeld nie die byeenkoms mag bywoon­ nie. “Ons het ’n ooreenkoms gehad om ’n bedrag van R3 miljoen as ’n settlement van uitstaande skuld te betaal. “En ons het dit gedoen, maar is letterlik die middelvinger gewys deur Cosatu se nasionale ampsdraers,” sê Samwu. Sizwe Pamla, woordvoerder van Cosatu, sê Samwu is tans in ’n krisis. “Satawu funksioneer al sedert die 12de konferensie nie meer nie,” sê hy. Die hoofsekretaris van Cosatu, Bheki Ntshalint­shali, sê daar is binnegevegte in Samwu omdat beleggings skeefgeloop en geld verdwyn het. Intussen is Cosatu se adjunkpresident, Zingiswa Losi, onbestrede tot president verkies. Sy is die eerste vroulike president nóg vir Cosatu.