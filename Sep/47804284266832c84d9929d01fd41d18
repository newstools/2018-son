INWONERS van die Kaapse Vlakte se lewe is ’n politieke speelbal. Só sê Cosatu, wat nou sy toks aangetrek het ná al die “shutdowns” waarin gewone mense paaie gesluit het. Dié vakverbond ontken die beweringe deur JP Smith, mayco-lid vir veiligheid en sekuriteit in die Stad, dat hy agter die shutdowns sit. Malvern de Bruyn, Wes-Kaapse Cosatu-sekretaris, sê Smith het gefail om misdaad in die Stad te bekamp en probeer net die aandag van homself af deflect. “Smith is deel van die probleem in Kaapstad en die gemeenskappe vertrou hom nie. Ons eis dat hy uit sy pos verwyder word. “Die oorsaak van die frustrasie is nie Cosatu nie, maar die lyke wat daagliks in ons gemeenskappe ophoop.” Smith sê Cosatu is besig om die ANC se vuilwerk te doen deur die blaam vir die misdaad na die provinsiale regering en Stad te verskuif. Moorde “Polisiëring val onder die nasionale regering,” sê hy. Volgens hom sou die 808 bendeverwante moorde wat verlede jaar aangemeld is, veel minder gewees het as die spesialis-bende-eenhede nie disband is nie. “Die afgelope vier jaar is 4 500 cops uit die Wes-Kaap weggevat. In terme van die begroting gaan die provinsie nog 3 000 cops verloor, terwyl daar net ’n 3% convic­tion rate in bendesake is.” Volgens De Bruyn moet Smith ophou om die geweldkwessie te verpolitiseer. Volg Anele Mfazwe op Twitter.