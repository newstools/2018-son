MAURIZIO Sarri, bestuurder van Chelsea, sal verwag om sy perfekte begin van sy nuwe loopbaan in die Premierliga te behou. Die Blues speel vandag weg teen Manuel Pellegrini se sukkelende West Ham United-span in ’n Londen-derby in die Londen-stadion. Die Hammers, soos West Ham genoem word, het laas week hul eerste sege ná vier wedstryde behaal. Hulle het Everton met 3-1 ore aangesit. Dit is terwyl Chelsea tot dusver al ses sy wedstryde in alle kompetisies gewen het. Die Blues gee ook tans in die Premierliga die pas aan. Hulle het reeds 14 doele aangeteken en net 4 afgestaan. Dié statistieke voorspel niks goeds vir Pellegrini-hulle nie. Maar met die derby gekoppel met laas week se sege kan dit dinge nogal interessant maak vir die besoekers van Stamford Bridge­. West Ham sal veral baie seker moet maak dat hy Chelsea se Eden Hazard nie baie ruimte gee nie, anders gaan dit nag wees vir die tuisspan. Hazard was laas week op sy stukke met ’n driekuns teen Cardiff City. Dan is daar nog Willian, wat ook fyn dopgehou moet word. – AP