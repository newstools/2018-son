MAAK julle gereed vir ’n lekker vertoning deur Paxton Fielies en vriende en die band Jeodhouse. Die South African Per­form­ing Arts Corporation (Sapac) bied op 5 Oktober “One Night Only” by The Address in Athlone aan. Die organiseerder, Sonja Jenneker, sê die opbrengs sal benut word om plaaslike musikante en sangers te ondersteun. “Ons beplan ’n werksessie om die musikante te bemagtig, want dit gaan meer as net ’n vertoning wees,” sê Jenneker. Die paartjie wat die beste geklee is, kan groot pryse wen. Die konsert begin 20:00. Toegang is R100 vir besprekings en R120 by die deur. Bel Sonja Jenneker by 061 873 7979 vir meer in­ligting.