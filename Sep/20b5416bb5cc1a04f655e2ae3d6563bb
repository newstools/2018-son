INWONERS van Bonteheuwel sê hulle het raadslid Angus McKenzie gister so lelik gevloek tydens hulle march omdat hy teen die optog gekant was. McKenzie sê hy het gegaan om die betogers te kalmeer. Volgens hom het die organiseerders van die march nie die voorwaardes daarvan aan die betogers oorgedra nie. “Dit het hulle veiligheid in gedrang gebring,” sê McKenzie. Die betogers het hom uitgejou en geskree: “McKenzie se p**s!” Hy sê hy het dit nie gehoor nie en ontken dat daar ’n clash tussen hom en die betogers was. “Kyk, almal het die reg op hulle eie opinie. “Onskuldige mense is met rubberkoeëls geskiet bloot omdat die voorwaardes van ’n wettige march nie gevolg is nie. “Jy mag nie ’n openbare pad blokkeer nie. Stabiliseer “Die polisie was gedwing om op te tree. Daar is 85 000 mense in Bonteheuwel en dit maak nie sin dat ons nie ons eie polisiestasie het nie. “Bring ook die army in om die area op kort termyn te stabiliseer terwyl die polisie voortgaan met hulle ondersoekwerk.” Die nasionale minister van polisie, Bheki Cele, het dit egter laas week duidelik gemaak dat die weermag nie in die Kaap ontplooi sal word nie. Hy het dié stelling gemaak by die roudiens van drie vermoorde cops in Mitchells Plain.