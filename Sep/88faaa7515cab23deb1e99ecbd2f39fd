PETE Davidson is met die dood gedreig nadat hy gesê het hy en Ariana Grande date. Die komediant het in The Howard Stern Show van die drama vertel. “Yeah, ek het ’n doodsdreigement gekry. Iemand wou my in die gesig skiet omdat sy so hot is. Weet jy hoe insane dit is? “Is ek dan so lelik dat mense my in die gesig wil skiet? Nee, f*k daai ou. Wat het ek dan gedoen?” E! Online berig die 24-jarige Pete het ook vertel hoe hy die sangeres (25) ontmoet het. “Timing, dink ek, is alles. Ek en sy was op dieselfde tyd in dieselfde situasie.” Hy het verwys na sy break­up met die aktrise Cazzie David (24) en Ariana se split met die rapper Mac Miller. Mac (26) is op 7 September aan ’n overdose dood. “Ek dink party mense is gemaak om bymekaar te wees. Of hulle goeie mense is of nie. “Sommige mense is in ’n verhouding net nie goed vir mekaar nie. Ek dink sy is – ons is bedoel om saam te wees.”