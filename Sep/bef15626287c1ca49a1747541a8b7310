DIÉ resep sal genoeg lasagne lewer vir tien mense. Bestanddele: KAASSOUS 50 mF botter 50 mF koekmeel 300 mF melk Sout en varsgemaalde swartpeper 100 g (250 mF) gerasperde cheddarkaas PASTA 1 hoeveelheid bolognese sous (volg resep regs) 1 pak (500 g) kitsklaar lasagne­velle Metode: 1. Mikrogolf die botter ’n minuut lank op hoog (gebruik ’n glasbeker of -bak). Roer die koekmeel met ’n draadklitser by en mikro­golf dit 30 sekondes lank. Roer die melk by en mikrogolf dit 3 tot 4 minute lank totdat die sous dik word. Klits die sous gereeld met die draadklitser sodat dit nie klonte vorm nie. Strooi ’n bietjie sout en peper by en roer die kaas by. Mikrogolf dit nóg 30 sekondes totdat die kaas gesmelt het. 2. Spuit ’n reghoekige oondpak liggies met kossproei en skep ’n laag bolognese sous onderin. Sit ’n laag lasagnevelle bo-op. (Dit moenie bo-oor mekaar lê nie.) Herhaal die lae en eindig met ’n laag bolognese sous. Skep die kaassous oor. 3. Strooi die gerasperde kaas oor en laat staan die lasagne 30 minute lank (dan word die pastavelle lekker sag). Stel intussen die oond op 180 °C. 4. Bak die lasagne 30 minute lank totdat dit bo-op pragtig goud­bruin is. DIÉ week se resep kom uit die kindervriendelike kookboekNie vir Ma’s Niedeur Karen Behm-Joubert en Daleen van der Linde. Lapa ­Uitgewers het dié boek aan ons gestuur. As jy ’n resep met lesers wil deel, SMS “KOOK” na 31447. Ons sal jou help om jou resep neer te skryf en foto’s van die gereg in Son op Sondagte plaas. SO MAAK jy die bolognese sous sonder moeite... Bestanddele: 2 groot uie, fyngesny 2 knoffelhuisies, gepers 30 mF olie 250 g sampioene, in skyfies gesny 1 kg maalvleis Sout en varsgemaalde swartpeper 10 mF basiliekruid 1 blikkie (65 g) tamatiepasta 1 blik (410 g) gekapte tamaties 125 mF rooiwyn Metode: 1. Soteer die uie en knof­fel in die olie in ’n groot braai­pan, roer die sampioene by en braai dit. 2. Braai die maalvleis ook saam met die uiemengsel. Roer dit met ’n vurk terwyl dit gebraai word sodat die maalvleis lekker los is. 3. Strooi sout, peper en basilie­kruid oor en roer die tamatie­pasta, tamaties en rooiwyn by. Laat prut dit sowat 20 minute lank totdat dit ’n lekker dik sous gevorm het.