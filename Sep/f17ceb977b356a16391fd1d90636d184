’N SPAN argeoloë het onlangs ’n oeroue vulletjie in Siberië se Batagaika-krater ontdek. Die permafrost het die perdjie vir 30 000 tot 40 000 jaar perfek in die ys bewaar, berig The Siberian Times. Semyon Grigoryev, hoof van die Jakoetiese Mammoet­mu­seum, sê daar is geen skade aan die karkas nie en selfs die hare is bewaar. Die vul is ’n lenaperd (Equus lenensis) en verskil van hedendaagse perde. Die navorsers wil nou toetse op die dier se oorskot uitvoer om meer te leer. – Eie verslaggewer