DIE Suid-Afrikaanse Reserwe­­bank het gister in Pretoria aangekondig die repokoers bly onveranderd. Die repokoers is die maatstaf vir die rentekoers waarteen die Reserwebank geld aan banke leen. Baie ekonome het voorspel dit gaan onveranderd bly. Wanneer die repokoers verander, raak dit die prima uitleenkoers. Dít is die laagste koers waarteen banke lenings aan kliënte toestaan. Lesetja Kganyago, president van die Reserwe­bank, sê die repokoers bly steeds op 6,5%. En aangesien die prima uitleenkoers 10% is, bly dit ook onveranderd. Die Reserwebank het sy verwagting vir inflasie opwaarts aangepas, grootliks weens eksterne faktore soos die swak rand en die verhoogde internasionale olieprys. – Fin24