KAN julle glo Cardi B het in ’n tracksuit getrou?! Dit is die “Bodak Yellow”-rapper en haar hubby, Offset, se eerste huweliksherdenking en sy het ’n foto van hulle troudag op Instagram gepost. Kyk, Kulture se mammie was sommer eerlik van dag een af. Sy het mos gesê toe sy en die Migos rapper trou, was dit net sy en hubby, ’n familielid en official wat die huwelik bevestig het. Daar was geen fancy wit rok, geen make-up en geen ring nie, maar ek was nie gereed vir haar voor die kansel in ’n tracksuit nie. Daai tracksuit was nou wel wit, maar dit bly ’n tracksuit. In die foto wat die rapper op Instagram gelaai het, hou sy en haar man hande was voor die kansel. Selfs die vroulike official is beter as Cardi aangetrek! Dis nie asof die twee nie geld gehad het om ’n spoggerige troue te reël nie. As ’n mens nou vir Cardi kan glo, het hulle net een dag skielik besluit om te trou. Ek dink weer hulle het uitgevind sy is swanger en sommer dadelik getrou voordat daai boepie wys.