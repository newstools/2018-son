DIE Maatskaplike Sekerheidsagentskap (Sassa) en die SA Poskantoor (Sapo) is reg om aan die einde van September met die betaling van grants aan begunstigdes te begin. Só het Susan Shabangu, minister van maatskaplike ontwikkeling Vrydag in Joburg aan die media gesê. Sy’t bygevoeg dit sluit kontantbetalings in. Sy was in die geselskap van Siyabonga Cwele, minister van telekommunikasie en posdienste, Mark Barnes, Sapo se CEO, en Abraham Mahlangu, die waarnemende CEO van Sassa. Volgens Shabangu is 5,5 miljoen begunstigdes al van Cash Paymaster Services (CPS) na Sapo oorgevat en net 200 000 moet nog afgehandel word. Sassa se kontrak met CPS verval einde September. – News24