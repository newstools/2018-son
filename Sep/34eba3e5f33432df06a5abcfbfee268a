DIE winter is in sy volle glorie terug in die Wes-Kaap. Reën het die naweek oor groot dele van die provinsie geval en by sekere plekke ligte sneeu. By Kaapstad se internasionale lughawe het Vrydagnag 24 mm geval en Kirstenhof en Ceres albei 58 mm. Elgin en Grabouw het ook 50,2 mm reën gekry. Ander plekke wat baie reën gekry het, is Wellington (28,6), Worcester (18,8), Hermanus (23), Molteno (27,6), Strand (17), Moorreesburg (14,5), Atlantis (13,6) en Porterville (17). Koudste Ligte reën word ook vir vandag en môre voorspel. Temperature het ook gedaal en oudergewoonte was Sutherland weer die koudste. Die Suid-Afrikaanse weerburo voorspel ook dat Sutherland vandag  -6 grade gaan wees en 6 grade op sy warmste. Warmer weer word vir môre voorspel.