DIS nou wel legal om jou eie dagga te kweek en te rook ... Maar dit gaan jou groot probleme besorg as jy die saad – daggapitte – moet aankoop om te plant. Só sê dr. Mary Nel, senior dosent in publiekreg aan die Universiteit Stellenbosch. Son het haar genader nadat die konstitusionele hof Dinsdag besluit het om die rook en kweek van dagga by jou private huis te wettig. Nel sê daar kan steeds probleme wees. “Jy kan die goed kweek, maar om die saad te kry, moet jy dagga koop. “Dus breek jy die wet, want dit bly onwettig om dagga te koop.” Dr. Nel verduidelik ook mense wat klaar ’n misdaadrekord weens die besit van dagga het, kan niks daaraan doen nie. “Ingevolge die konstitusionele hof se uitspraak sal die wet nie terugwerkend toegepas word nie.” Nel voeg by dis belangrik om te onthou die besluit is net op volwassenes van toepassing. “In Suid-Afrika is die volwassenheidsouderdom 18 jaar. So, as jy onder 18 is en gevang word, is dit steeds ’n kriminele oortreding.” Kleyn sê in ’n hartseer stem: “Die Here huil seker bloed-trane as Hy na ons afkyk.” Volgens Kleyn voel haar sentrum reeds die effek van daggamisbruik. “Hier is klaar twee jong meisies wat aan dagga verslaaf is. “So, jy kan jou indink – dinge gaan erger word.” Kleyn sê sy glo vas dagga is ’n drug pleks van ’n herb, soos wat baie mense beweer. Oorsaak “In rehab sukkel ons langer met mense wat op dagga is as dié wat op tik is, want hulle trip nog lank ná die treatment.” Sy beskryf dagga as ’n gateway drug en voeg by die meeste dwelmgebruikers het met dagga begin. “Dis nie net dat jy aan ander drugs introduce word nie, maar dit is ook die oorsaak van schizophrenia.” Kleyn wil nou weet hoekom dit oukei is om dagga te dekriminaliseer, maar nie orrait is om die doodstraf terug te bring nie. Mense verloor hulle kinders en familie weens dié dwelm wat nou wettig gemaak is,” voeg sy verontwaardig by.