DIE gesondheidswoordvoerder vir die Kaap-Wynlandstreek, Sandra Maritz, sê hulle kan bevestig dat klein Renesmé op ses weke ouderdom die roetine-entstowwe ontvang het. Volgens Maritz het dié entstowwe geen mediese toestand of stuiptrekkings veroorsaak nie. “Baba Renesmé ly aan ’n genetiese kondisie wat gekenmerk word deur stuiptrekkings,” sê Maritz. “Die (gesondheids) departement moedig mej. Abrahams aan om voort te gaan om die leiding te volg van die mediese personeel wat Renesmé se behandeling oorsien.” Sy sê met die toestemming van die ouers kry babas op ses weke polio-drops en entstowwe teen diarree en siektes soos longontsteking, meningitis, kinkhoes en witseerkeel. “Die departement se Eerste 1 000 Dae-program educate en moedig ouers aan om gereeld hulle naaste kliniek te besoek gedurende en ná swangerskap. Dit totdat die kind minstens twee jaar oud is, om te verseker dat die kind die nodige gesondheids- en mental ondersteuning, inligting en inentings kry.” Swanger vroue word ook aangemoedig om nie tydens swangerskap te rook, drink of enige drugs te gebruik nie omdat navorsing bewys het dit beïnvloed die ongebore baba se ontwikkeling nadelig.