MANCHESTER United is terug op die wenpad. José Mourinho, bestuurder van die span, kan ’n sug van verligting slaak nadat sy span Burnley met 2-0 op Turf Moor geklop het. Romelu Lukaku was die besoekers se held omdat hy in die eerste helfte twee keer sukses behaal het. Die Red Devils moes egter die wedstryd met tien spelers klaarmaak. Marcus Rashford is in die tweede helfte gepos. Lukaku het so amper ’n driekuns behaal, maar sy afronding het hom in die steek gelaat. Die span het Tottenham Hotspurs met 2-1 verras op Vicarage Road. Boonop moes die tuisspan ’n agterstand uitwis om te seëvier. Dit kom nadat Abdoulaye Doucouré se eie doel Hotspurs se rekening geopen het. Troy Deeney en Craig Cathcart het Watford daarna die voortou besorg. – AP