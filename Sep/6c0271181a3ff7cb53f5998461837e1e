WIE steek ’n bok in die rug? Dís wat geskokte inwoners van Kampsbaai in die Kaap Sondag gewonder het. Die Stellenbosse san­goma Daliwe Mehlonkomo reken sy weet: iemand se bad luck is “afgewas” en op die swart bok getransfer. Sy sê dis ’n ou laai van sangomas om swart sondebokke en sondehoenders só te gebruik. ’n SPCA-woordvoerder sê die dier het baie bloed verloor, maar het blykbaar ontsnap voordat hy doodgemaak sou word. Maar dis nie net bokke wat suffer nie. Vermoorde mense se body parts beland ook by sangomas wat dit as muti gebruik. Hulle glo boonop hoe meer pyn toegedien is, hoe sterker is dié “medisyne”. Borste Só word selfs familielede afgeslag as doepa vir enigiets van ’n buurman wat jou getoor het, sukses in besigheid en eksamens en ’n beter love life. Een uit vyf plattelandse Suid-Afrikaners het ondervinding van liggaamsdele wat só verkoop word. Mosambiek se Human Rights League en Suid-Afrika se Childline sê geslagsorgane, borste, vingers en tonge is gesogte muti. ’n Vrou is eenkeer met ’n belt van penisse en vingers om haar lyf betrap – muti vir swangerskap! In April is ’n albino-meisie (13) in Mpumalanga gekidnap. Haar koplose lyk is oos van Pretoria in ’n vlak graf gekry. Ander liggaamsdele was ook missing. En laas jaar het ’n man body parts aan die cops in KwaZulu-Natal oorhandig. Hy was glo moeg daarvan om te moor en ’n kannibaal te wees. Die South African Healers Association veroordeel dié gebruike as “barbaars”.