AS WEST Lake dit vier uit vier kan maak, sal hy die nuwe Nafa-premierligakampioen wees. Lake het dié seisoen nog net vier wedstryde oor. Twee daarvan word hierdie naweek gespeel­. As Lake albei wen, sal hy met een hand op die trofee staan. Park United is die eerste teenstander wat deur Lake geklop moet word. United het verlede week ’n goeie oorwinning oor Ramblers behaal en sit in die sewende plek op die log. United was vroeër die seisoen bo aan die log, maar het intussen lelik uit die bus geval. Sondag pak Lake Blackpool, wat in die negende plek is. Pool is onvoorspelbaar en kan op sy stukke enige span grys hare besorg. Impak Baie kan egter nog gebeur. Bloom Callies het byvoorbeeld nog net 23 wedstryde gespeel. Die span het 42 punte op die log. Afhangende van wat met al daardie agterstallige wedstryde gebeur – en as Callies alles wen – kan hulle nog ’n impak op die liga maak. Die bepalings is: Vandag: Fairview Rovers t. Helenvale – MALABAR 1; Shamrocks t. Hotspurs – DYKE 1; West Lake t. Park United – GELVAN 1; Rangers t. Ramblers – GELVAN 2; Stardrift t. Saints – MAROCKWEG; Bloom Callies t. Blackpool – FINNIS 2; Wolves t. Glenville – MALABAR 2; Fairdene t. Celtic – FINNIS 3. Sondag: Fairview Rovers t. Bloom Callies – FINNIS 1; Shamrocks t. Saints – SAINTS; West Lake t. Blackpool – GELVAN 1; Park United t. Glenville – ERROL HEYNES; Hotspurs t. Fair­dene – FINNIS 2; Helenvale t. Wolves – MALABAR 2; Rangers t. Bloom Callies – GELVAN 2; Stardrift t. Celtic – MAROCKWEG. Alle wedstryde skop 15:15 af.