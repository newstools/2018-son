JOSÉ Mourinho, bestuurder van Manchester United, kan maar net nie uit die nuus bly nie. Mourinho het ’n jaar tronkstraf aanvaar as deel van ’n ooreenkoms om sy agterstallige belasting aan Spanje te betaal, berig die Spaanse koerant El Mundo. Mourinho, wat Portugees is, is laas jaar op twee aanklagte van belasting­ontduiking aangekla. Hy het die Spaanse regering­ gerob toe hy die bestuurder van Real Madrid was. Dis egter hoogs on­waarskynlik dat hy sal sit. Kragtens Spaanse wet­gewing moet belasting­ontduikers wat die eerste keer skeef trap, minder as twee jaar tronkstraf op probation uitdien. Reuters berig Mourinho se verteenwoordigers was nie beskikbaar vir kommentaar nie. Sy klub en die Spaanse belastingagentskap wou nie kommentaar lewer nie. Destyds is berig dat Mou­rinho Spanje €3,3 miljoen (sowat R58 miljoen) agterstallige belasting skuld. In 2014 het Mourinho ’n boete van €1,15 miljoen vir agterstallige belasting betaal. Later is bevind dat sekere inligting in die ooreenkoms tussen hom en die regering misleidend was.