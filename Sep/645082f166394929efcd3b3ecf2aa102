DAAR was gisteroggend geen treinbrand op die Strand-stasie nie. Die deuntjie is gister deur Metrorail herhaal ondanks sosiale media wat die teenoor­gestelde sê. Zino Mihi, ’n woordvoerder vir Metrorail, sê aanSon die brand het ontstaan weens ’n pantograph hook-up wat gemaak het dat die oorhoofse kabels los geskiet en “fire sparks” veroorsaak het. Sy noem ook: “Volgens die tegniese spanne is die oorsaak ’n meganiese probleem en nie brandstigting soos elders berig nie.” Gister 16:00 teen spitstyd was Metrorail-spanne nog besig om die diens op die noordelike lyn te herstel. Muldersvlei- en Stellenbosch-treine is gister weens die voorval met meer as ’n uur vertraag. Treine het op ’n enkellyn tussen die Kuilsrivier- en Blackheath-stasie beweeg. “Metrorail vra om verskoning vir die ongerief,” sê Mihi.