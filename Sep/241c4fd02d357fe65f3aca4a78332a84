TWEE killers is onlangs in die Bhisho-streekshof tot tronkstraf gevonnis. Die veroordeling en vonnis van Thobela Henama (25) en die 26-jarige Mzwandile Henama kom nadat die 36-jarige victim in Desember 2017 in ’n tavern in die Frankfort-lokasie buite King William’s Town doodgesteek is. Verskyn Enkele dae ná die voorval is die twee mans gearresteer. Hulle het toe op 20 Desember vir die eerste keer in die hof verskyn. Kapt. Siphokazi Mawisa, ’n polisiewoordvoerder, sê die twee is op 24 Augustus skuldig bevind. Thobela is tot 20 jaar tronkstraf gevonnis en Mzwandile tot een jaar. In ’n aparte voorval is ’n 46-jarige man, Kholekile Mniki, op 22 Augustus in dieselfde hof tot 15 jaar tronkstraf gevonnis. Boodskap Dit kom nadat hy op 30 April 2017 ’n 39-jarige man in King William’s Town doodgesteek het. Kapt. Zinakile Siphika, stasiekommissaris, het die speurders wat die sake ondersoek en die verdagtes gearresteer het, vir hulle harde werk bedank. “Dit stuur ’n streng boodskap uit aan alle misdadigers dat, indien jy die wet oortree, jy beslis agter tralies sal beland.”