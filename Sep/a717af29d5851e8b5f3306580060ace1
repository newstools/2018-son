Twee van die Denel-slagoffers is vanoggend begrawe.Gemeenskapslede het saam met geliefdes die VGK Macassar-kerk volgepak om vir Triston Davids en Jamie Hendricks te groet.Die twee en ses ander kollegas is byna drie weke gelede dood in ‘n ontploffing by die Rheinmetall Denel Munition wapen-aanleg buite Macassar.Hartzenberg (21) se familie sê hy het die afgelope drie maande daar gewerk, maar is op kort kennisgewing geplaas. Hy het die Maandag van die voorval die eerste keer weer gaan werk.Lizl Davids, ma van Tristan, het by ‘n roudiens aan Son gesê: “Ek het my kind werk toe gestuur, na hulle. Hulle moes my kind teruggestuur, vir my.”Dit is nog onduidelik wanneer die begrafnisdienste van die ander slagoffers gehou sal word. TOEKOMSIntussen het RDM weer begin ammunisie toets.Norbert Schulze, hoofbestuurder, sê: “Mense sal seker weer geluide hoor by die aanleg.“Dis omdat ons weer voortgaan om ammunisie te toets.“Mense moenie skrik nie,” het hy gewaarsku.Volgens Schulze verstaan hulle dat die gemeenskap steeds getraumatiseer is oor die voorval.Hy sê die maatskappy sal alles moontlik doen om sensitief te wees oor die gebeure.“Ons rou steeds oor die groot verlies in ons gemeenskap en moet mekaar ondersteun deur ’n moeilike tyd.”Daar is ook ‘n versekering gegee dat RDM die gemeenskap ingelig sal hou oor wat gebeur. 