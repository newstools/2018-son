DIE polisie se flying squad het Saterdagaand afgekom op ’n VW Polo wat vroeër gehijack is. Volgens ’n polisiewoordvoerder, lt.kol. Andrè Traut, het hulle ’n tip-off gekry en die voertuig in 6de Laan in Mitchells Plain opgespoor. “Tydens die ondersoek het hulle afgekom op ’n .38 Special-rewolwer, 5 koeëls en 168 Mandrax-pille.” Daar is ook op stencils­ afgekom wat gebruik word om ’n kar se identifikasiedokumente te verander. Volgens Traut is vyf mans en twee vroue tussen die ouderdom van 19 en 40 gearresteer. Rooftogte Volgens hom het lede van die flying squad Vrydag ook twee mense gearresteer wat in ’n swart VW Polo was. “Die voertuig is gesoek ná verskeie rooftogte in die Skiereiland. “Die voertuig is in ’n mall in Athlone gekry en twee mans van 32 en 34 is in hegtenis geneem. Ons lede het ook ’n 9 mm-pistool en 17 koeëls gekry.” Volgens Traut is die twee mans gesoek vir gewapende roof in Milnerton­ in Julie.