DIE cops in Addo het ’n manhunt begin ná ’n gewapende rooftog gister in die vroeë oggendure by ’n cottage langs die R335. Kapt. Gerda Swart, ’n polisiewoordvoerder, sê twee sakemanne van Kaapstad het wakker geword toe die verdagtes by hulle cottage ingebreek het. Die sakemanne is at gun­point gedreig. Die boosdoeners het later te voet op die vlug geslaan met ’n laptop, klere en selfone. Die polisie ondersoek ’n saak van huisroof. Waardevolle Volgens Swart is dit dieselfde plek waar ’n bejaarde couple­ – ook van Kaapstad – in Augustus gedreig is. Hulle is van waardevolle items – insluitend hulle motor – beroof. Die couple, wat albei al in die tagtig is, moes ná die voorval mediese behandeling ontvang. Die polisie doen ’n beroep op die publiek om te verseker dat deure en vensters te alle tye gesluit is. ’n Beroep word ook op sake-eienaars gedoen om hulle veiligheidsmaatreëls op te skerp om die veiligheid van hulle besoekers en klante te ver­seker. Swart sê die moontlikheid dat dieselfde boewe by albei rooftogte betrokke is, kan nie uitgesluit word nie.