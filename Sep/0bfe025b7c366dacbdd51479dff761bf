’N VROU verwag nadat ’n Stellenbosse dokter spermselle gehaal het uit ’n man wie se equipment nie reg werk nie. Die Universiteit Stellenbosch het Maandag op sy webtuiste oor die amperse wonderwerk gebrêk. Dis die eerste keer dat dit in Suid-Afrika slaag. Die uroloog dr. Amir Zarrabi spesialiseer in manlike onvrugbaarheid. Hy het ’n 38-jarige man gehelp wat aan nie-obstruktiewe asoöspermie (NOA), oftewel testikulêre versaking, ly. Vrugbaarheid Iemand met NOA het geen spermselle in hulle semen nie. Zarrabi, die enigste snydokter in SA wat dié prosedure kan doen, sê sowat 1% van mans ly aan NOA. Prof. Thinus Kruger en sy span van die Aevitas-kliniek vir vrugbaarheid in Kaapstad het een spermsel in een eiersel gespuit om dit te bevrug. Oor die operasie sê Zarrabi: “Dis 'n gekompliseerde proses en kan moeilik wees om buise te identifiseer wat spermselle bevat.” Hy glo dit gee couples hoop wat voorheen glad nie ’n kind sou kon hê van wie albei ’n biologiese ouer is nie.