’N COP killer van Eersterivier is gister gevonnis vir die moord op ’n ander inmate. Christopher Jantjies (28) dien reeds lewenslange tronkstraf uit. Dié Dixie Boy en selferkende lid van die 26-tronkbende is gister in die Parow-streekhof skuldig bevind aan moord en die oortreding van die Wet op die Voorkoming van Ge­organiseerde Misdaad (Poca). Jantjies het in Mei vanjaar lewenslange tronkstraf gekry vir die metro-cop Ben Koopman (53) se dood. Hy was net ’n maand in die Goodwood-tronk toe hy Xoli­sile Manjezi afgehaal het. Manjezi was na bewering ’n lid van die 28-bende. Staaltafel In sy pleitooreenkoms sê Jantjies: “Op 12 Junie 2017 was daar ’n fight tussen die 28’s en die 26’s. Een van die Agge het ’n 26 met ’n poolball wat in ’n sokkie was teen die kop geslaan. Ons het besluit om te retaliate.” Hy sê hy wou enige een van die Agge afhaal. “Ek het Xolisile gegryp en begin aanrand. “Toe hy val, het ek ’n staal­tafel opgetel en hom daarmee op sy bors en kop geslaan en hom daar gelos. “Ek het later gehoor hy is op die toneel dood.” Vir dié moord het hy 13 jaar gekry en vir die Poca-oortremoet hy 5 jaar sit. Alles word saam met die lewenslange vonnis vir Koopman se moord uitgedien.