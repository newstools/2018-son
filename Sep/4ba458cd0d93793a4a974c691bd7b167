AKA sê hy sal nooit in ’n club tot in sy ontie strip nie. Die Kaapse musiekman, ook bekend as Supa Mega, wou hom ’n papie lag toe iemand ’n foto twiet van ’n man in ’n wit onderbroek wat op ’n haar soos hy lyk. Die halfkaal man staan baie styf teen ’n ander man. As ’n mens nou die “Fela in Versace”-rapper se woord kan vat, is die een ou op die foto glad nie hy nie. AKA het getwiet: “Trust my. Ek is te famous om my broek uit te trek in ’n public plek sonder dat iemand ’n foto daarvan kan vat.” In ’n ander twiet vat hy behoorlik gat van die situasie: “Wag, laat ek mooi verstaan: So, ek het die ander aand kaal in Blue Room gestaan? Nee, nou reach julle.” Toe het mense begin sê dat die derra van een gay is. Weer het AKA hom nie laat onderkry nie. Hy het teruggetwiet: “Ek is nie gepla deur julle wat my gay noem nie. Wat my wel pla, is dat julle dink ek is so lit dat ek ná ’n show my broek sal uittrek.” Nou weet ek darem nie, want ek kon my kop op ’n blok sit die man op die foto ís Supa Mega.