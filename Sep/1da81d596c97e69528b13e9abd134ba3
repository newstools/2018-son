DAAR is hoop vir die gevalle Demi Lovato. Die “Sober”-sangeres het in Julie in die hospitaal beland nadat sy ge-OD het. Dit nadat sy ’n hele paar jaar skoon was en aan geen substance geraak het nie. Nadat sy uit die hospitaal ontslaan is, het sy besluit om haarself reg te ruk en haarself by ’n rehab gaan inboek. Sy het haar getroue fans hand en mond beloof dat sy harder teen versoeking sal baklei en sal aanhou veg vir sobriety. ’n Ingeligte na aan die sangeres sê alles is hunky dory in die rehab. “Sy is in recovery en vaar goed. Dit is ’n lang pad.” Demi se tjommie Logan Henderson het ook onlangs laat weet sy vaar tans heel goed. “Ek en Demi het saam grootgeword,” sê Logan. “Sy is ’n baie sterk vrou. Sy is ’n wonderlike vrou en sy gaan oukei wees.” Hy het gevra haar fans moet vir haar bid.