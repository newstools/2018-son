PRAGTIGE pêrels van die Paarl. Dít was die geval by die onlangse Miss en Mrs. Winelands-skoonheidskompetisie wat by die Paarl Gholfklub plaasgevind het. Die geld wat ingesamel is, is ten bate van kinders landwyd by wie kanker gediagnoseer is. Altesaam 17 pragtige jong en getroude vroue het in die verskillende afdelings deelgeneem. Die stampvol saal het die deelnemers met luide applous aangemoedig terwyl hulle in twee verskillende uitrustings gemodel het. Amy Joy Sitzer is as Miss Winelands aangewys. Deirdre Cook is Mrs. Winelands en Jane Wanza is Miss Teen Winelands.