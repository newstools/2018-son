KYLIE Jenner praat uit oor haar jare as ’n tiener. Sy is immers ’n lid van waarskynlik die bekendste familie in die wêreld. MailOnline berig Kylie het die emosionele video op Snapchat gepost en dis deur haar suster, Kendall, gedeel. Die makeup-magnaat vertel dit voel vir haar of sy vanaf negejarige ouderdom deur die hele wêreld geboelie is. Kylie (21) was maar ’n jong meisietjie toe haar gesin die realiteitsreeks Keeping up with the Kardashians gelaunch het. Sy praat baie sag op die video en haar woorde flash op die screen terwyl sy met haar fans praat. “Die helfte van julle dink sekerlik ek is weird. Die ander helfte dink ek is snaaks. “Maar ek is geboelie sedert ek nege jaar oud was. “Soms het dit gevoel asof die hele wêreld dit doen.” Die video wys clips waar Kylie grootword in die spotlight, met oomblikke waar sy huil.