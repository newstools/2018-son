’N JONG pa is aangekeer nadat sy sewe maande oue baba vermis geraak het. Die kind is intussen veilig teruggekry en is in haar ma se sorg. Die Sterkspruit-polisie ondersoek ’n klag van ontvoering teen die 27-jarige man. Vermoed “Daar word beweer die verdagte (die pa) het die baba Maandag om en by 13:30 in die Mo­khe­si-woongebied gegryp en sonder die ma se toestemming geloop,” het kapt. Ursula Roelofse, ’n woordvoerder vir die polisie­, gesê. “Die ma het vermoed die pa gaan die kind na Mpumalanga vat, waar hy werk. “Die polisie het vinnig gereageer en die verdagte in ’n nabye woon­gebied opgespoor.”