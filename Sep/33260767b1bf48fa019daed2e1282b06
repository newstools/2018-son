FIREFIGHTERS in Kaapstad se werks­omstandighede bereik nou brandpunt. Die ongelukkige brandweermanne en -vroue beplan om vandag by hul werkplekke met plakkate te betoog om die publiek bewus te maak van hulle plight. Sowat 100 van hulle het Vrydag ’n vergadering bygewoon by die Goodwood-brandweerstasie om hulle ongelukkigheid by die werk te discuss. Hulle kla onder meer oor hulle min pay en oortydgeld. Hulle sê hulle is baie lief vir die werk, maar soek ook ’n goeie lewe vir hulle self en hul families. Xolani Diniso van die South African Municipal Workers Union (Samwu) sê die Stad Kaapstad gee die brandweerwerkers ’n klap in die gesig. Volgens Diniso, word die werkers “dololo” vir hulle werk betaal. ’n Vrou vertel sy verdien die afgelope tien jaar die salaris van ’n leerder-brandweer-werker. Diniso verduidelik die “so-called” leerders doen dieselfde werk as permanente personeel. “Vroue word nie betaal as hulle op maternity leave gaan nie en mans kry ook nie pay as hulle met paternityverlof gaan nie.” Hulle beweer ook die Stad loop hulle in met overtime­-geld omdat hulle net 30% van hulle salaris betaal word. ’n Werker sê: “Ons is 24 uur op stand-by en stand-by beteken nie by jou huis nie, jy moet by die stasie wees. “Ons baklei nie net vir ons leefstyl nie, ons baklei vir ons kinders se toekoms.” Richard Bosman, die Stad Kaapstad se uitvoerende direkteur vir veiligheid en sekuriteit, sê hulle is tans besig met ’n bemiddelingsproses en kan dus nie kommentaar lewer nie.