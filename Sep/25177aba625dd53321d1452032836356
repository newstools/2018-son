DIE oplettendheid van lede van die Wes-Kaapse flying squad het vyf verdagtes agter tralies laat beland. Die cops het die verdagtes vroeg gister­oggend in Steenberg vasgetrek. Hulle het ’n gesteelde kar gehad. Die cops was op patrollie in Militarystraat toe hulle agterdogtig geraak het oor vyf manne in ’n silwer VW-kombi. Hulle het die groep afgetrek en vasgestel die kombi is vroeër die maand in Ocean View gesteel. Die verdagtes (tussen 17 en 28) sou vandag in die Wynberg-landdroshof verskyn het. Hulle word ook ondersoek vir betrokkenheid by ander misdade.