UNION Milnerton sal Maties in die halfeindstryd van die Westelike Provinsie se Superliga A pak. Die breier Isma-eel-Dollie se span het Hamiltons Saterdag met 24-14 geklop om sy plek te bespreek. In die ander halfeindstryd kom die kampioen, Valsbaai, teen Durb-Bell te staan. Dollie het in 2012 by die klub aangesluit en sedertdien twee ligatitels, sowel as die Presidentsbeker, met die span gewen. Maar terwyl dié vier spanne aan moontlike glorie beplan, is dit ’n hartseerdag vir St. George’s en Belhar. Albei dié spanne is gerelegeer en sal volgende seisoen in die unie se Superliga B speel. Swaard St. Georges was vol hoop nadat hulle laas jaar as Superliga B-kam­pioen gekroon is, maar hulle kon nie vanjaar die mas opkom nie. Daar hang ook nog ’n swaard oor NTK, wat sal moet uitspeel teen die span wat derde in Super­liga B eindig. Superliga B se kwarteindstryde word môre beslis. Franschhoek reis na die Rosina Paarwater-stadion om Bellville te pak, terwyl Primrose teen Kuilsrivier te staan kom. Paarl en Helderberg kwalifiseer danksy hul eerste en tweede plek onderskeidelik direk vir die Superliga B se halfeindstryde. Die halfeindstryde van Superliga A en B word Saterdag op City Park in Athlone beslis.