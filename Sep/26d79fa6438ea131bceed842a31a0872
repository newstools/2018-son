BELLVILLE, wat sesde op die Westelike Provinsie (WP) se Superliga B-puntelys is, is steeds in die wedloop om die titel te verower. Dis die geval wanneer ’n mens in ag neem dat net ses punte die topses-spanne van mekaar skei. Aangesien die klub vanjaar sy 25ste bestaansjaar vier, heers daar groot optimisme onder sy onder­steuners. Koos Paarwater (63), die klub se onder­voorsitter, sê daar is groot rede om makietie te hou: “Ons het ’n ryk geskiedenis. “Ons het baie gegroei en vordering gemaak. “Ek sien uit na ’n blink toekoms.” Genoem Koos is die broer van die bekende Jerome Paarwater, wat tans bydra tot die WP se afrigtingstrukture. Die stadion is hoeka na hul ma, Rosina, genoem. Sy was ’n raadslid toe sy dit in 1991 geopen het. En dis in dié einste stadion dat Bellville vandag teen All Saints te staan kom. ’n Bring-en-braai word Sondag daar gehou. Dit begin 10:00. Alle oudspelers en ondersteuners is welkom. Paarwater voeg by: “Ons wil baie graag met die oudspelers gesels.”