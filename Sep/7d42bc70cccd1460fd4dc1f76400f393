TWEE tefies sterk mooi aan by hulle nuwe eienaar nadat ’n siek vark hulle herhaaldelik gespyker het. Die bestialiteit met die twee honde – Teddy en Toffee – het in Augustus skokgolwe deur die Weskus gestuur. Die honde se vorige eienaar het die Dierebeskermings-vereniging (DBV) in die Swartland op 18 Augustus oor die nare voorval ingelig. Teddy is toe na die polisie geneem waar ’n rape kit gedoen is. Daarna is die hond na ’n veearts geneem vir mediese behandeling. Luidens ’n verklaring van die DBV was dit vir die personeel daar baie traumaties toe hulle van die voorval hoor. Teddy se suster Toffee is dae later ook in die DBV se sorg geplaas. Dié hond is blykbaar ook bygekom. Albei honde is twee jaar oud. Die DBV wag nou op die uitslae van die rape kits. Inwoners van Saldanhabaai het op sosiale media van die honde se sad verhaal gehoor – en een het besluit om die twee aan te neem. Die nuwe eienaar, net bekend as Trish, sê die honde is nou baie beter en hulle kry net die beste sorg. Intussen is Bernard Tieties (18) van Ongegund in hegtenis geneem vir die walglike dade. Inwoners ken Tieties as ’n ou tikkop wat al voorheen diere mishandel het. Hy is weer op 19 Oktober in die Vredenburg-landdroshof.