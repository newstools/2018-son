’N SKOOL in Louisvale in Upington het onlangs in ’n loslittige atmosfeer 2018 se Mnr. en Mej. Boeresport aangewys. Die Intermediêre Skool Frank Biggs het die geleentheid aangebied. Tydens die dag het kinders hulle vrolik aangetrek. Daar was ’n dans en goed is verkoop om geld vir die skool in te samel. Die kroning was deel van die boeresportdag. Leerders kon fietsry en deelneem aan speletjies soos toutrek, ’n sak- en ’n eier-en-lepel-resies.  