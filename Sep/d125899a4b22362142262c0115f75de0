DIE Wes-Kaapse hooggeregshof het die staat Vrydag beveel om wetgewing in te stel wat Moslem-huwelike sal erken en die gevolge daarvan reguleer. “Die president en kabinet het nie daarin geslaag om hulle onderskeie konstitusionele verpligtinge na te kom nie – en dit is ongeldig,” het regter Siraj Desai gesê. “Die president en kabinet, tesame met die parlement, word gelas om die probleem binne 24 maande van die datum van dié bevel reg te stel.” Die aansoek vir die erkenning van Moslem-huwelike is deur die Women’s Legal Centre gebring. Dié organisasie sê die doel daarvan is om wetlike beskerming aan Moslem-vroue en hulle kinders te bied tydens ’n egskeiding. – News24