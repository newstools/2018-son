HOFGANGERS het hulle gisteroggend boeglam geskrik toe hulle ’n vrou op die dak van die Bellville-landdroshof sien sit het. Die onbekende vrou het volgens omstanders gedreig om van die dak af te spring. Volgens een van die omstanders is die vrou in die selle aangerand. Die vrou is uit die Polls­moor-gevangenis gevat om in die Bellville-hof te verskyn. Die omstander vertel: “Sy was bang, toe klim sy op die dak. “Hoe sy uitgekom en op die dak geklim het, bly ’n mystery.” Die vrou het ná ’n rukkie self van die dak afgeklim en is toe na binne geneem.