’N OUMA is verlig nadat haar kleindogter se middeljarige boyfriend vir statutêre verkragting gearresteer is. Son het Vrydag eksklusief berig die ouma is raadop nadat haar kleindogter (13) onlangs saam met die boyfriend ingetrek het. Volgens die ouma kon nie eens die polisie die kleindogter wegkry van die jong nie. Toe Son die ouma besoek het, het die meisie Son se joernalis lelik gevloek. Keith Blake, ’n gemeenskapswerker wat die ouma gehelp het, het Son in kennis gestel die man is gearresteer. Beamptes by die Lansdowne-polisiestasie het die arrestasie bevestig. Blake het Son bedank vir die blootstelling. Die ouma het vroeër aan Son gesê sy wou net hê die jong moet gearresteer word sodat haar kleindogter terug skool toe kan gaan.  Sy is in gr. 8.