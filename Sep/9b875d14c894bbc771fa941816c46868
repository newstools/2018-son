EZRA Lingeveldt fans kan solank op hul kalender ’n kruisie trek vir die Worship Experience with Ezra. Mense het dié musikant in 2001 deur die eerste Idols geleer ken. Sedertdien sing en maak hy musiek wat baie mense inspireer. Ezra skryf juis nou nuwe musiek vir aanbidding. Hy sê: “Ek kan nie wag om dit te deel met my fans nie.” Van sy nuwe liedere is “Only You Are God” en “Great­er Is He That Is Within Me Than He That Is in the World”. Sy groot begeerte is om ’n album op te neem, maar hy wag nog op die regte tyd. Herstel “Ek glo as jy goed voor­berei, sal die regte geleentheid en oomblik kom. “My hartsbegeerte vir dié konsert is dat families sal saamkom om God te loof en prys – en veral om verhoudings te herstel wat nie reg is nie.” Worship Experience with Ezra word op 28 Oktober by die Petra Life Centre in Mitchells Plain aangebied. Dit kos R100 om in te gaan en dit begin 18:00. As jy kaartjies soek, bel Natalie by 072 241 7473.