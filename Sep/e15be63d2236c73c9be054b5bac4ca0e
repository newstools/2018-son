LADISMITH. – ’n Lift na die kitsbank met vier mans in ’n bakkie het vir ’n vrou (35) in ’n rape-nagmerrie ontaard. ’n Ingeligte na aan die ondersoek sê die vrou het die verdagte (38) vir ’n lift na die ATM gevra. Die verdagte is aan die vrou bekend. Daar was ook drie ander mans in sy bakkie. Hulle het drugs gebruik. Toe sy klaar by die kitsbank was, het die verdagte haar nie afgelaai nie. Hy het al aangejaag op die R62. Die bron vertel: “Naby die plaaslike rioolwerk het hy afgetrek, die vrou beklim en haar na bewering gerape. “Daarna het nog een van die mans, ’n 18-jarige laitie, ook probeer. Gelukkig kon sy hom aftrap voordat hy haar kon penetreer.” Kapt. Malcolm Pojie, polisiewoordvoerder, het die voorval bevestig. Luidens inligting het die ander twee mans glad nie deel gehad aan die vrou se nagmerrie nie. “Trouens, dis hulle wat die vrou gehelp ná haar ordeal.” Pojie sê: “Die vrou is met die voertuig ’n geleentheid aangebied. Die verdagtes is aangekeer en het reeds in die hof verskyn. Klagte van verkragting en poging tot verkragting word ondersoek.”