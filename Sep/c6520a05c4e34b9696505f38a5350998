DIE enigste ding wat vir Heidi Klum outshine het op dié jaar se Emmy Awards, is die moerawiese ring aan daai vinger. Natuurlik het almal toe begin skinder die model se berk, Tom Kaulitz (29), het die groot vraag gevra. Die 45-jarige Heidi het stunning gelyk in ’n blink bodycon dress wat haar kurwes afgeshow het. Maar die skinderbekke het verby dit gekyk en hulle oë gevestig op haar ringvinger. Heidi meen ons is te orig om ons eie stories op te maak. Sy het sommer reguit gesê sy is nie verloof nie. In ’n eksklusiewe onderhoud met Entertainment Tonight het sy gesê haar berk, met wie sy nou al ’n jaar uitgaan, het haar nie om haar hand gevra nie. Die aanbieder het haar natuurlik uitgevra oor die groot diamant aan haar vinger. Sy het gelag: “Nee, ek het al hierdie net geleen. Moenie enigiets daarin sien nie. Die ringe is baie mooi. Dis al.” Hoewel die mamma van vier dit duidelik gemaak het sy is nie ’n verloofde vrou nie, het sy gesê sy is tans baie gelukkig. Ek dink steeds waar ’n rokie trek, is daar beslis ’n vuurtjie.