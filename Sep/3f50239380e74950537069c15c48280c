CALITZDORP. – Die krag na die main huis was glo afgesny. En daarom was die gesin Nimmerhout op kerskrag aangewese. Toe val die kers om en die vlamme vernietig al hulle aardse besittings in hulle wendy langs die groot huis. Tog het die brand die gemeenskap verenig toe almal soos een man saamgewerk het om die vlamme te blus en die main huis te red. Henry Nimmerhout, eienaar van die hokkie, sê: “Dis al wat ons oor het – die klere aan ons lyf. Ek is net dankbaar die gemeenskap het ons so mooi gehelp.” Maar Anthony Ewerts, ’n gemeenskapsleier en oud-raadslid, is kwaad. “Hoekom is die brandweer destyds Ladismith toe geskuif? Die brandweer moet dan omtrent 60 km na ons toe ry. Dis malligheid.” Skenk Jakob Willemse, ’n familievriend, sê: “Die krag was afgesny na die main huis. Amptenare wat krag blok, moet mos weet wie deernisgevalle is. “Ek het met plaaslike politici gepraat wat belowe het om weer sinkplate en ander goedjies aan die gesin te skenk. “Daar is ook ’n vyfjarige kind wat klere moet kry.”