DOKTOR Emmanuel Ilori, wat ses jaar gelede uit Nigerië in die Kaap aangekom het, is onder diegene wat Maandag by die Universiteit van Wes-Kaapland (UWK) vereer is. Ilori het in 2012 sy honours kom study in Bestuurswese. Hy moes met sy aankoms ’n reisagent ontmoet wat deur ’n vriend aanbeveel is. Dié “reisagent” het nooit opgedaag nie, en so ook nie Ilori se geld wat aan dié persoon betaal is om akkommodasie en fooie te betaal nie. Dit het Ilori vir alle praktiese doeleindes broke in ’n ander land gelaat. Maar vandag staan hy bekend as Mister Nice Guy onder sy studente. As associate lecturer by die UWK se faculty of government, economics and management sciences, is sy studente baie geheg aan hom. En Maandag was sy aanvanklike harde journey na ’n vreemde land alles die moeite werd toe hy sy PhD in openbare administrasie behaal het. Worry Toe Ilori nog ’n BSc (Hons) Besigheidsadministasie-grad­uate was, moes hy met ’n skrale R1 000 ’n maand oor die weg kom wat hy as sekuriteitswag verdien het om vir sy studie te spaar. “Ek was nie van plan om my ouers vir geld te vra nie, want ek is daar weg met ’n commitment aan my pa dat hulle nie oor my finansies moet worry nie. “Tough tye hou nie vir altyd nie, maar tawwe mans wel.” Ilori sê die UWK het hom die mens gemaak wat hy nou is. “Die kaliber lecturers hier is passievol oor die ontwikkeling van studente en het ’n positiewe impak op hulle. “Hulle moedig jou aan om in jouself te glo en iewers in die lewe te kan kom met onderrig.”