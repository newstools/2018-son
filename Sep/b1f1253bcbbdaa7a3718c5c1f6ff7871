DIE Noord-Kaapse cops het weer groot welslae behaal om die vervoer van dwelms in die area hok te slaan. En danksy die beweerde courier (27) wat omtrent nervous voorgekom het, is daar vandag minder van ’n dwelmkopseer op straat. Die week het die op en wakker K9-eenheid in Calvinia ’n bakkie by ’n vulstasie opgemerk. Vir die cops konst. André Viennies en konst. Sheldon Opperman het die “koerier”-bakkie baie verdag gelyk. Hierna het hulle die driver, ’n Swazilandse burger, ondervra en gevisenteer­. Die een cop vertel: “Die man het baie senuweeagtig voorgekom. “Toe hy gevra is om die bakkie oop te maak, het hy gelieg dat hy nie die sleutels by hom het nie. “Dit het die cops nog meer agterdogtig gemaak.” Volgens kapt. Sergio Kock, polisiewoordvoerder, is sowat 81 000 Mandrax-tablette later in die voertuig gevind. “Dit was in ses bokse verpak,” sê Kock. Die waarde van die Mandrax-vonds word op R8 miljoen geraam. Die besending was vermoedelik vanaf Gauteng vir die Wes-Kaap bestem. Die cops het ook op die bakkie beslag gelê. Die man sal Dinsdag hier in die hof verskyn. Probleem Volgens Gizella Opperman, DA-raadslid, is dwelms nog nie ’n groot probleem by omliggende dorpe in die Hantam nie. Dorpe soos Calvinia en Nieuwoudtville is egter op die hoofroete. Dus is die onlangse vonds gemaak. Sy het gesê: “Tik is in ’n mate ’n probleem onder die jeug, en dagga onder die volwassenes.” Volgens haar is die enigste Sanca-kantoor – wat leerders gratis vir dwelms toets as skoolhoofde dit versoek – in Loeriesfontein. Verlede maand is ’n man, wat van Kaapstad na Springbok onderweg was, by ’n padblokkade naby Klawer vasgetrek nadat ’n groot hoeveelheid Mandrax-tablette binne-in sy voertuig versteek gevind is. Onlangs het die Valke se Narcotics Enforcement Bureau (Saneb) en die polisie se intelligensie-eenheid ’n groot slag geslaan toe daar beslag gelê is op drugs ter waarde van R1 miljoen. Sowat 24 000 Mandrax-tablette is in ’n abandoned motorkar gevind. Die kar was naby ’n hotel naby die Kaapstad internasionale lughawe geparkeer­. Daar is toe beslag gelê op die voertuig sowel as die dwelms. Die Valke is tans warm op die spoor van die skobbejakke wat die drugs die Kaap ingebring het.