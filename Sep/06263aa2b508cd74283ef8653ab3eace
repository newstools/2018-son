DAAR is steeds geen verklaring vir ’n geheimsinnige trip wat Tom Moyane, geskorste hoof van die SA Inkomstediens (Sars), in November 2017 na Rusland onderneem het nie. Dit het natuurlik als op belastingbetalers se onkoste gebeur. Dié trip was Vrydag ’n hot topic in minister Malusi Gigaba se getuienis voor die Nugent-kommissie van ondersoek. Adv. Carol Steinberg het Gigaba gegrill oor die trip omdat hy as destydse minister van finansies dit goedgekeur het. Moyane was toe in Rusland van 18 tot 23 November 2017. – Fin24