DIE Bafana Bafana-doelskieter Tokelo Rantie kan terugkom uit die koue om sy PSL-terugkeer in ’n wedstryd teen Kaizer Chiefs te maak. Rantie het hom laas week by Cape Town City aangesluit. Hy was voorheen by die Engelse Premierliga-span Bournemouth betrokke. John Comitis, grootbaas van Cape Town City, het aan ’n Gautengse koerant gesê Rantie werk nou aan sy fiksheid. Daar is ’n goeie kans dat hy op 15 September in die Kaap teen Chiefs sal speel. Die Citizens het Sondag die tweede jaar in ’n ry die eindstryd van die MTN8-kompetisie gehaal. Maar in die liga loop die doele droog. Hulle het geen van hulle laaste drie games gewen nie. – Sportredaksie