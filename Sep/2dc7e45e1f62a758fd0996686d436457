TWEE omstanders het skietwonde opgedoen toe twee groepe mense Vrydag by die Bellville taxi rank op mekaar losgebrand het, sê die Wes-Kaapse polisie. Lt.kol. Andrè Traut, polisiewoordvoerder, sê die skietery het 10:45 uitgebreek. Twee mans (28 en 33) is getref. Beamptes wat in die area ontplooi is, het ’n groep mans in Voortrekkerweg gesien staan. Toe die bloues hulle nader, het ’n ou ’n gun uitgepluk, sê hy. “Die polisie het op hom geskiet en hy is gewond. Die groep het probeer vlug, maar vier van die vyf mans is vir die besit van ’n ongelisensieerde vuurwapen in hegtenis geneem.” Lt.kol. Traut voeg by die mans sal na verwagting Dinsdag in die Bellville-landdroshof verskyn. – News24