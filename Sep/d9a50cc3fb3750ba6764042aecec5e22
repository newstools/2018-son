BONANG Matheba gaan dié maand drie van haar favourite red carpet-rokke aan matriek­meisies weggee én ’n make­over deur haar glam squad. Dié lekker bederf so kort voor die matriekafskeid kom ná afloop van Vrouemaand. In Augustus het Bonang op die voorblad gepryk van GQ se “Power Issue” vir September. Onlangs is ook aangekondig sy gaan op 2 Desember ’n aanbieder wees by die Nelson Mandela-eeufeesviering by die Global Citizen Festival in Johannesburg. “Ek het die ge­seëndste maand beleef. Ek wil my sukses deel deur erkenning te gee aan ander en individue aan te moedig om sterk, pragtig en bemagtig te voel. “Dis hoekom ek drie jong dames die kans gee om een van my red carpet stunners te wen en die koningin van haar matriekafskeid te wees.” As jy ’n Bonang Matheba-rok en -makeover wil wen, moet jy ’n motivation stuur hoekom jy dit verdien. Koningin Email dit so gou moontlik na womenofthe­future@ bonangmatheba.­com. “Ek gaan alles lees en die wenners live van die New Yorkse Modeweek aankondig. Noudat Vrouemaand verby is, wil ek hê ons moet mekaar herinner dat elkeen op haar eie, unieke manier ’n koningin is.” Queen B sal op 10 September vanaf Times Square­ sê wie die lucky meisies is.