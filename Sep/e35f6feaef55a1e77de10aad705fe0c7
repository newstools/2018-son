VYF mense is oor die naweek in die Baaise noordoostelike gebiede vermoor. Dié moorde het in New Brighton, Veeplaas en Zwide­ plaasgevind. Kapt. André Beetge, ’n polisiewoordvoerder, sê die vyf moordsake word deur speurders van Motherwell ondersoek. Sondag omstreeks 02:00 is ’n onbekende man by die Dora Nginza-hospitaal afgelaai en agtergelaat deur twee mense wat glo gesien het hoe die man op die hoek van Johnson- en Bertramweg in Zwide geskiet is. Hy is oorlede aan sy beserings by die hospitaal. Beetge sê die man het geen identifikasie op hom gehad nie. Sondag is Kenneth Rasetelo­ (32) 00:10 doodgeskiet buite die Thanda Bantu Tavern in Mabopaweg, Zwide. Hy het volgens Beetge buite die tavern naby sy VW Polo gestaan. Vier mans het na hom toe geloop en gevra vir ’n lift. Gevlug Hy het nee gesê en een van hulle het ’n vuurwapen uitgepluk en begin skiet. “Die man is dood buite die tavern en die skieters het te voet gevlug. Niks is gesteel nie en die motief word ondersoek,” sê Beetge. Saterdag 22:10 is Sindiswa Gelo (58) in die woongedeelte van Smith’s Tavern in Agtste Straat, New Brighton­, doodgeskiet. Die tavern was gesluit. Sy is glo in die gesig geskiet en dit lyk nie asof iets uit die huis geneem is nie. Beetge sê: “Haar vriend het na die huis toe terug- gekeer en afgekom op haar lyk, wat in ’n plas bloed gelê het. Sy is een maal in die gesig geskiet. Hy het glo geen geweerskote hoor afgaan nie.” Omstreeks 21:45 is ’n onbekende man se lyk gevind in ’n straat tussen die shacks in Veeplaas. Beetge sê die omstandighede is onbekend. Verskeie skote is deur inwoners gehoor. Die man het skietwonde in die kop en nek opgedoen. Sy identiteit is onbekend. Saterdag is Mandelake Madini (22) omstreeks 13:00 in Mabopaweg in Zwide doodgeskiet nadat hy probeer ontsnap het van onbekende gewapende mans. “Madini het veelvoudige skietwonde in die nek en kop opgedoen. Niemand het die verdagtes gesien nie en details is onbekend. Die motief is nog onbekend,” Beetge sê die polisie ondersoek die moontlikheid dat van die moorde verbind kan word.