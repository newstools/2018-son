DAAR is ’n magazine in Yank­land genaamd High Times. Die magazine staan sedert sy ontstaan in 1974 vir die legalisation van zol en die counterculture van die holy herb. En die mag het gegroei en speel nog ’n beduidende rol in die politieke landskap daar. Ek verstout my om te sê dat High Times se invloed ’n rol daarin gespeel het dat soveel Yank states weed wettig verklaar het. Terug by ons: Ek sien ook high times/interesting times­ vir dié landjie. (Miskien ons eie weergawe van die mag ook?) Die konstitusionele hof het mos dié week dagga decriminalise. En die mense het gejuig. Nou, as jy my ouderdom is en ’n student was, moet jy nooit vir my probeer wysmaak jy het nooit aan die groen goed geraak nie. (Soos Bill Clinton, die voormalige president van Yankland, destyds gesê het: “But I never inhaled.” Twak, man. Maar ek het dekades ge­lede aan die goed gevat, want dit het ’n paar dinge aan my gedoen. Eerstens, dit het my onbedaarlik laat giggel soos ’n tweenager by ’n One Direc­tion-konsert. Dan, so ’n paar minute later, het ’n tweede ding ingeskop. Die onbedaarlike brons­tigheid, natuurlik. Man, ek het tent opgeslaan vir die Boswell Wilkie Circus, as jy verstaan wat ek bedoel. En derdens het die paranoia ingeskop. Die pote weet wat ek gedoen het en gaan nou die deur afskop. Kom ons sit die ligte dadelik af sodat hulle nie weet ons is hier nie. Beetgepak (Terloops, dat die digte rookwalms van warm dooby wat in die commune so rondgehang het ’n tip-off was, het nie eens by hierdie klomp pot­heads geregistreer nie.) Laastens, die munchies het ons almal beetgepak. En dan was dit altyd ekke wat drie-uur die oggend na die Griek op die hoek toe gaan, want ek was die enigste ou wat ’n kar gehad het. En dan het ek soos Sid the Sloth bestuur vir wat gevoel het soos ure om daai 2 km te cover na die 24/7 vir al daai greasy slaptjips en week oue burgers. Ek moes nogal ’n sight gewees het. Hierdie giggelende takhaar wat nou en dan paniekbevange/wild rondkyk met sy bloedbelope oë (vir die pote natuurlik). Dit met ’n opgeslaande tent (as it were) en wat tien portions van alles agter die sliding glass bestel. En dan het ek soos klokslag vergeet waar ek my Beetle gepark het. En dan het ek die twee kilo’s aangevat terug commune toe met die Griek se hele inventory. So, ek voorsien high times­/interesting times vir veral motoriste. Giggelende, paniekbevange, tent-opslanerige rooioog-motoriste wat (al kouend) gaan vergeet waar hulle hulle karre geparkeer het. Dronk En hoe gaan die law nou op die paaie toegepas word? Ons almal weet wat die cops met dronk bestuurders doen. Maar stoned bestuurders? Gaan law enforcement maar saam giggel en koekies uitdeel by daai roadblock? Maar hoe dit ook al sy, ek het nog nie een gerookte bestuurder van ’n kar gesien wat soos ’n dronk moer drie-uur die oggend jaag nie. Inteendeel, as jy stoned­ is, wil jy eintlik nie eens in ’n kar klim nie. Jy wil net op ’n bank sit en die vertes instaar terwyl jy jou slaptjips opslurp. So, miskien is die decriminalisation ’n stap in die regte rigting vir die slagting op ons paaie ...