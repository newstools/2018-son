DIS dié naweek weer bierfees by die GrandWest-casino. Dit beteken die Sun Exhibits-venue gaan omgetower word in ’n klein Beierse dorpie gevul met biere vir Spar se agste Bierfest. Daar gaan talle craft beers on tap wees en Cape Brewing Company gaan reg staan met sy lager, pilsener, amber weiss, peach weiss en vele ander. Ander brands soos Striped Horse, Diesel&Dust en Rekorderlig Cider, wat ook spesialiseer in craft beer, gaan ook by die bierfees wees. Kom met jou bokstertjies en geniet die oompah-musiek, lê weg aan ’n lekker eisbein en natuurlik bekers vol koue, geurige bier. Die komediant Brendan Murray is ook terug in sy rol as Klaus Über Hüber, mayor van München, saam met Rainer Augustine as die jolige innkeeper. The Rockerfellas, een van Mzansi se beste paartie-groepe, gaan sorg dat almal se voete aan die jeuk bly. Elouise Matthys, die PR-bestuurder van GrandWest, sê hierdie event is vet pret. “Dit lok altyd ’n fantastiese crowd en al die Duitse bier-regalia skep ’n wonderlike vibe. “Die bier is ook baie lekker. Bring jou vriende vir ’n lekker fun day.” Die fees is op 28-29 September by GrandWest. Kaartjiepryse begin by R175 en is beskikbaar by Quicket.