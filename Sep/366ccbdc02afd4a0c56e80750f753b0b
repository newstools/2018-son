DIÉ resep lewer 12 porsies. Bestanddele: POEDING 300 mF kookwater 250 g ontpitte dadels, opgekap 75 g botter of margarien 150 g strooisuiker 2 groot eiers 30 mF gouestroop 15 mF treacle of soet molasse 5 mF koeksoda 5 mF vanieljegeursel 200 g bruismeel STROOP 125 mF room 75 g botter 75 g karamelsuiker 15 mF treacle of sagte bruinsuiker 30 mF gouestroop VERSIERING Pekanneute en groen kersies Metode: Poeding 1. Voorverhit die oond tot 175 °C. Smeer ’n 2F-poedingbak goed. 2. Giet die kookwater oor die dadels en laat staan. 3. Room die botter en suiker saam. Klits die eiers een-een by. Roer albei soorte stroop by. 4. Strooi die koeksoda oor die dadels. Meng met ’n elektriese staafmenger tot gladderig maar nie heeltemal puree nie. Roer die geursel by. 5. Vou die dadelmengsel en die bruismeel om die beurt in by die smeermengsel. Giet in die poedingbak en bak 40 minute of totdat ’n toetspen skoon uitkom. Stroop 1. Verhit die bestanddele saam in ’n kastrol oor medium hitte totdat die suiker opgelos is en die botter gesmelt het. Giet die helfte oor die poeding sodra dit uit die oond kom. 2. Versier met neute en kersies. Dien op met roomys en die orige stroop. DIÉ week plaas ons ’n resep van Wessels van Vuuren. Dit kom uit Errieda du Toit se kookboek Koekedoor 2, wat deur ­Human & Rousseau ge­publiseer is. As jy ’n resep met die lesers wil deel, SMS “KOOK” na 31447. Ons sal jou help om die resep neer te skryf en foto’s van die eindproduk in Son op Sondag te plaas.