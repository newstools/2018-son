VAN 30 September tot 3 Oktober kan gelowiges by ’n spesiale event in Elsiesrivier hulle geestelike batterye herlaai. Dan bied Covenant Keepers South Africa weer ’n Holy Convocation by die Kunjalo Love Fellow­ship Taber­nacle (Halt­­weg 353) aan. Die Grammy-wenner bishop Hezekiah Walker van Love Fellowship Tabernacle in Brooklyn is die headline act. Bishop Manny Niekerk is ook betrokke. Hy sê hulle is besonder opgewonde oor die byeenkoms. Leier Volgens hom sal ’n mens die atmosfeer kan voel verander en dit gaan ’n verandering meebring in gemeenskappe. “Ons hou die konferensie in die gemeenskap sodat ons mense internasionale sterre in hulle eie gemeenskap kan sien.” Bishop Niekerk is al 17 jaar betrokke by die gemeenskap van Elsiesrivier. Hy is ook die leier van die gospelgroep Kunjalo. Die gemeente strewe al jare daarna om mense hulle volle potensiaal te help bereik. Past. Shireen Horne is ook by die gemeente betrokke. Sy vertel dis bishop Niekerk se hartsbegeerte dat sy mense suksesvol moet wees. “Veral op die geestelike gebied, want dan gaan jy ’n gesonde gemeenskap kry. Dit kan landwyd uitkring.” Past. Medina Pullings, bi­shop Todd Hall, apostel Jacobus Brouwers, past. Mthunzi Namba, past. Kim Ray en Marvin Sapp gaan daar wees. As jy dié event wil bywoon, kan jy past. Horne by 076 113 4607 bel of die kerk­ se kantoor by 021 828 2881.