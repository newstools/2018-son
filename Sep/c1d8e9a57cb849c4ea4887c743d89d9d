DIE konstitusionele hof het gepraat en Bathabile Dlamini moet betaal. Die voormalige minister van maatskaplike ontwikkeling is gelas om persoonlik 20% van die koste te betaal oor verlede jaar se Sassa-debakel. Die hof het gesê die nasionale vervolgingsgesag moet besluit of Dlamini van meineed aangekla sal word. Verlede jaar is ’n ondersoek gelas na die gebeure oor die uitbetalings wat gemaak moes word aan mense wat grants kry. Regter Bernard Ngoepe het gelas Dlamini moet vir koste aanspreeklik gehou word. Ngoepe het bevind die rede waarom Dlamini nie verslag wou doen oor wat aangaan nie, is dat sy bang was dat sy persoonlik vir die koste verantwoordelik gehou sou word. – News24