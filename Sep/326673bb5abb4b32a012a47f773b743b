MAURICIO Pochettino, man­ag­er van Tottenham Hotspur, sê sy spelers is nie k*k nie nadat hulle teen Inter Milan verloor het. Inter, wat dié jaar ’n lang verwagte terugkeer na die Uefa Champions League maak, het Spurs geskok deur met 2-1 in Milaan te wen. Dinsdagaand se nederlaag was Spurs en Pochettino se derde in alle kompetisies. Volgens die Daily Mirror in Engeland het die Argentyn ’n moerse gamble gevat deur sterspelers soos Toby Alderweireld en Kieran Trippier in Londen agter te laat. Uitgevra Pochettino het sy moer gestrip toe hy oor die twee spelers se afwesigheid uitgevra is. “Hoekom moet die spelers wat op die veld was, met minagting behandel word? Jy kan nie my blameer en sê: ‘Coach, jy het ’n bokkerop met jou spankeuses gemaak nie.’ Moet asseblief nie die spelers minag nie. “Dit was my besluit. Kieran Trippier, Toby Alderweireld –ons het 25 spelers. “Wil jy met jou vraag probeer sê net 11 van hulle kan (sokker) speel en die ander 13 of 14 is rubbish? Dat hulle k*k is?”