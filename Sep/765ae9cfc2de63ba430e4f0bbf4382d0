AS DIE staatsaanklaer in die Cosby-saak sy sin kry, gaan “Dr. Fuxtable” tien jaar in die tjoekie kry. Die staatsaanklaer het Maandag gevra die regter moet Bill Cosby vyf tot tien jaar tronkstraf oplê vir sy seksuele wandade met vroue in die vermaakbedryf. Die komediant (81) het glo op sy dag vroue gedrug en seksueel aangerand. Cosby se larney lawyers meen hy is te oud en weerloos vir die tronk. Hulle het gevra dat hy maar onder huisarres geplaas word. Aangryp “Wat moet ’n 81-jarige man in die gevangenis maak?” het sy lawyer Joseph Green gevra. “Mnr. Cosby is blind. Hoe gaan hy homself verdedig as daar mense is wat hom wil uitbuit?” Maar die staat glo as Cosby weer ’n geleentheid sou kry om vroue seksueel aan te rand, sou hy dit aangryp omdat hy ’n thrill daaruit kry. Kevin Steele, die aan­klaer, sê die verdediging wil letterlik ’n “get out of jail free”-kaartjie hê net omdat Cosby oud en blind is en omdat die gereg te lank gevat het om hom in te haal. As Cosby tronkstraf kry, is hy die eerste celeb wat mangstraf kry vandat die veldtog #MeToo­ begin het.