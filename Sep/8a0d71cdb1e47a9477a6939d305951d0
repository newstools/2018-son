EEN oomblik het hulle saamgeloop en die volgende oomblik toe skiet hy sy saamloop-tjommie dood. Anthony Cornelius, se vrou, Leigh-Ann, vertel sy het gehoor haar man het Saterdag saam met die skieter in Telma-straat, Delft, gestap. Sy sê haar broer het die skoknuus van haar man se skietdood aan haar kom oordra. “Ons het nie skote gehoor nie. Ons hoor gewoonlik die skote. “My broer het toe ingekom. Vrinne “Hy het sommer die deur kom ooptrap. “Ek het eers gedink hy het vir my gesê Anthony is geskiet. “Hy en die ou met wie hy geloop het, is nie eintlik vrinne nie. “Hulle het saamgeloop. Ek weet nie hoekom nie, maar, ja.” Die vrou is baie hartseer oor die moord op haar man. Sy sê sy was nie op die toneel toe sy liggaam in die straat gelê het nie. “Ek was nog nooit daar nie. Ek kan dit nie vat nie. “Hy het nie lank gelewe nadat hy geskiet is nie.”