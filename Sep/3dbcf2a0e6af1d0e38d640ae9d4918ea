DIE aankondiging dat Dan Plato Kaapstad se nuwe mayor word, is skaars gemaak, toe word sy vuil wasgoed in die openbaar gewas. Tydens sy tyd as Wes-Kaapse minister van gemeenskapsveiligheid het verskeie gerugte die ronde gedoen dat hy met een van sy personeellede, Jermaine Andrews, jol. Plato het dit gister hewig ontken en gesê Andrews sal haar by die mayor se kantoor aansluit. Hy het gesê: “Ek en Jermaine is net goeie vriende. Daar is niks ernstigs tussen ons nie. “Ek kan nie eens ’n vrou omhels nie, dan sê die koerante ek jol.” Andrews het voorheen gesê sy en Dan het nog nooit gejol nie. “Ek het vir hom gewerk toe hy raadslid was. Hy het loyalty vir my en daarom neem hy my saam oral waar hy gaan wanneer hy ’n nuwe pos in die DA beklee. “Ek doen my uiterse bes vir hom.” Daar was ook gerugte dat Plato belastingbetalers se geld gebruik het om informante te betaal en dat hy ’n smeerveldtog teen die hoë cop genl.maj. Jeremy Vearey, gevoer het. Maar tot in hierdie stadium is niks nog bewys nie.