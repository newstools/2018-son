KAAPSTAD is ’n moordparadys, wys die misdaadsyfers wat dié week aangekondig is. Tog is die Moederstad nie die gevaarlikste wêreldwyd nie. Stede in Suid-Amerika vat die misdaadkoek! Volgens worldatlas.com is Kaapstad die 15de gevaarlikste stad ter wêreld. Durban is 44ste op hul lys en Port Elizabeth 46ste. Skaam Uit dié statistieke kan ’n mens agterkom in Suid-Amerika gaan dit nie juis lekker nie. Heelwat stede in Brasilië, Venezuela en Guatemala, asook stede in Mexiko, kom op die lys voor. Die Mexikaanse stad Los Cabos is volgens die website die heel gevaarlikste stad ter wêreld, gevolg deur Caracas in Venezuela. Wat Mexiko kan laat skaam kry, is dat vyf stede in dié land aan die onderpunt van Noord-Amerika onder die toptien plekke is. Die ander drie stede in Mexiko waar jou lewe ook nie veel werd is nie, is Tijuana, La Paz en Ciudad Victoria.