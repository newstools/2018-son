TYDMORS op die internet is nou ’n official kursus – as jy aan die Universiteit van Pennsilvanië swot. Ja, die malligheid in die Withuis het eindelik deurgesyfer na die opvoedkundige instansies in Amerika. Akademici daar bied allerhande crazy kursusse aan. Jy kan die Cornell-universiteit se mense maklik vir apies vat, want op sy website bied hy ’n kursus in boomklim aan. Aan die Universiteit van Ohio kan jy leer wat dit vat om ’n beauty pageant te wen. Dit sluit ’n klas­uitstappie na so ’n pageant in. Dis seker beter as die Universiteit van San Francisco, wat mense ’n arm en twéé bene charge­ om hulle die “kuns van stap” te leer. Roomys As jy ’n Lord of the Rings fan is, kan jy Elfietaal aan die Universiteit van Wisconsin-Madison gaan leer. No jokes – die universiteit se Tolkien-vereniging kom al van 1966 af aan en tale is net een van die goed waarmee hulle hulle besig hou. Daar is darem nuttiger kursusse ook. Die Universiteit van Pennsilvanië leer ywerige studente roomys maak. (Het dié mense dan nie ’n Vrouelandbouvereniging nie?) MIT bied op sy site ’n kursus aan om meubels te bou. Michigan dink groter: Hulle maak jou touwys oor wat jy kan doen as ’n enorme ramp die mensdom tref ... soos ’n zombie apocalypse. Die Alfred-universiteit is egter die meester van dié game: Hulle laat mense betaal vir ’n kursus oor hoe jy geld kan spaar. Either way leer jy seker ’n les, of hoe? – Parent24.com