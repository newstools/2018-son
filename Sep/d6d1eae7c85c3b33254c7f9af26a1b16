LINDSAY Opperman was ’n lone ranger wat ’n mind van haar eie gehad het. Die 25-jarige mammie van Morgens Village is Dinsdagmiddag op ’n oop stuk veld tussen Woodlands en Morgans Village in Mitchells Plain gevind. Sy is verkrag en vir dood agtergelaat. Fatima Gayer (48) het op Opperman afgekom. Sy het aan Son vertel die jong vrou het nog sowat 15 minute geleef voordat sy haar laaste asem uitgeblaas het. Opgebreek Opperman het gesê haar rapist en killer het ’n rooi top en rooi skoene aangehad. Daar was rumours dat Opperman ’n prostituut was, maar Kevin Samuels sê die mense “ken van niks”. Samuels was getroud met Opperman se ma, wat twee jaar gelede afgesterf het. Hy beskryf Opperman as iemand wat baie trots was op haarself. Hy het haar omtrent ’n maand laas gesien. Volgens hom het Opperman by haar eks-boyfriend in Morgans Village gewoon, maar hulle het ’n maand ge­lede opgebreek. Opperman het nie nog familie in die Kaap nie, behalwe ’n aangenome broer en haar vyfjarige dogter. “Ons wat haar ken, is nog almal baie geskok.” Samuels sê daar word nog baie kopgekrap oor die saak. “Ons kan nie verstaan wat die motief was nie. “Daar was dan niks wonde of merke aan haar nie.”