DIE aktrise Sarah Jessica Parker (53) word daarvan beskuldig dat sy juweliersware geleen en nooit teruggebring het nie. Page Six berig die voorval het glo in 2016 gebeur toe sy die juwele van Kat Florence Designs gesteel het. Die waarde van die juweliersware is $149 501,96 (sowat R2,1 miljoen). Sarah het die juwele aangehad tydens ’n shoot vir ’n sekere brand. Daarna het sy gevra of sy van die juwele kan leen vir “persoonlike gebruik vir ’n paar maande” waarna sy dit dan sal terugbring. Lawyers van die maatskappy sê hulle het ’n ooreenkoms gehad dat sy die juwele vir twee maande sou leen en dit in dié tydperk mag dra. Maar sy het dit nooit teruggebring nie. “Ons het ooreengekom en dit gedokumenteer. Dit was in Maart 2016 en dis twee jaar later en sy het dit nog nie teruggebring nie.”