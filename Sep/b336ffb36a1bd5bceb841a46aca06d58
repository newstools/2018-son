ZOAR. – Ben Abrahams (51), alias Bennie Samson, van Kaapstad was in 2015 ’n gas by sy vriend se ma se begrafnis in Hoeko. By dié geleentheid het hy die vriend se suster (14) gerape. Hy is vandeesmaand lewenslange tronkstraf daarvoor opgelê in die rondgaande hof. ’n Bron vertel: “Hulle het tuisgegaan by die klaagster se huis in Zoar. “Die Saterdag het die man die klaagster na die begrafnis in Hoeko geneem. Sy het toe eers 21:30 by haar huis in Zoar aangekom. Vertroue “Haar ma het opgemerk iets is fout toe sy bloed aan die kind se privaatdele opgemerk het. Sy wou nie haar ma vertel nie.” Eers ’n jaar later het die meisiekind haar ma in haar vertroue geneem. “In ’n brief het sy vertel hoe die man haar weggerokkel en met ’n mes gedreig en verkrag het. “Die ma het die saak toe by die Saps aangemeld.” Drie jaar later het die gereg se wiele uiteindelik gerol vir die klaagster. Dawid Bothman, GPF-voorsitter, sê: “Namens die GPF verwelkom ek die vonnis.” AO Jannie Cedras het ook sy kollegas geprys.