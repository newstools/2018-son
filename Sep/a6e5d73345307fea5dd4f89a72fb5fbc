TWEE rival gangs het Vrydag mekaar met klippe bestook en ’n man is ook in die proses raak- geskiet. Dit het plaasgevind in Katanga in die Baaise noordelike gebiede. Volgens ’n anonieme ingeligte is die man wat raakgeskiet is, ’n lid van die New Kids-bende. Die Stoep-bende was ook betrokke. Volgens die bron het die polisie gesê hulle het nie hulpbronne soos pepersproei, rubberkoeëls en skokgranate nie, en het eers ingegryp nadat iemand geskiet is. Metropolisiebeamptes was ook op die toneel. Volgens kol. Priscilla Naidu­, ’n polisiewoordvoerder, het die voorval Vrydag omstreeks 11:00 gebeur. Volgens haar het die gemeenskap­ die polisie met klippe bestook toe hulle opdaag­ om die voorval te ondersoek. ’n Man (21) is in die regterheup geskiet. Volgens Naidu is die slagoffer hospitaal toe geneem deur ’n ambulans. “Die polisie ondersoek ’n saak van poging tot moord,” voeg Naidu by.