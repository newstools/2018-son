NOOIT sal sy mother and daughter dates met haar dogter kan hê nie. En nooit sal sy haar dogter se eerste treë sien of haar op haar heel eerste skooldag deur die hekke sien stap nie. En dít glo omdat ’n nurse haar lieflingkind die verkeerde inspuiting gegee het toe sy op ses weke ingeënt moes word. Die stem van die 21-jarige Juanita Abrahams van Groenheuwel in die Paarl breek by tye terwyl sy praat oor die laaste dag dat haar dogtertjie, Renesmé Nikita, nog ’n stralende en sprankelende ou babatjie was. ’n Hartseer Juanita vertel dit was die dag voordat sy in Oktober haar sesmaande-inenting by die Nieuwedrift-kliniek in Noorder-Paarl gekry het. Dít was die begin van haar nagmerrie, sê sy. “By die kliniek het ’n nors nurse heel haastig met ons te werk gegaan.” Volgens Juanita is die kind se gewig en lengte vinnig bepaal. “Die spot waar sy die inspuiting wou maak, is nie eens geswab nie. “Sy het toe net ’n naald gegryp en my kind ingespuit en toe is gesê ons kan maar gaan.” Juanita sê toe hulle by die huis kom, het Renesmé stuiptrekkings gekry. “Ek het eers gedog die fits is oor die skok van die inspuitings, maar toe dit nie ophou nie, is ons met haar Paarl-hospitaal toe. “Ons is na Tygerberg-hospitaal getransfer. Hier het ’n MRI scan gewys my kind se brein funksioneer nie reg nie. “Ek kan dit glad nie verstaan nie. My kind was normaal tydens geboorte. “Selfs toe ek swanger was, het die scans nooit gewys daar is fout met haar brein nie. “Die oggend voordat ons kliniek toe is, was Renesmé nog fine. “Nou sal sy nooit regop kan sit of sonder hulp deur die lewe kan gaan nie. Ingevul “Ek glo daai haastige nurse het my kind die verkeerde inspuiting gegee.” Renesmé is nou amper twee. Sy kan nie op haar eie eet nie. ’n Nasogastric moes by haar neusgat in deur haar slukdermpie tot in haar maag ingesit word. Dis hoe sy gevoed word. “Ek sit nou met net ’n ‘dop’ vir ’n baba, want sy kan nie eens meer met my gesig speel soos voor haar inspuiting nie. “Toe ek vir die nurses by daai kliniek sê dis hulle skuld dat my kind nou so lyk, het hulle sommer baie vinnig papiere ingevul sodat my kind Sassa-geld kan kry. “Maar my kind – wat die eerste ses weke van haar lewe niks makeer het nie – gaan nooit weer dieselfde wees nie.” ’n Plaaslike raadslid, Alvina Abrahams, sê klein Renesmé se lot is totaal onaanvaarbaar. Sy voel as die verpleegpersoneel onver­antwoordelik opgetree het, moet die probleem aandag kry “voordat ander babies dieselfde oorkom. “Ek keur sulke optrede ten sterkste af. “Daar moet gedeal word met diegene wat hulle aan hierdie (moontlike) roekeloosheid skuldig gemaak het.”