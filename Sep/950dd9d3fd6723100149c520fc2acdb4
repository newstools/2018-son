VROUEMAAND het vir Moslem-vroue en vroue in die algemeen op ’n soet noot geëindig. Dit was nadat regter Siraj Desai Vrydag in die Kaapse hooggeregshof beslis het die staat het 24 maande om wetgewing rakende Moslem-huwelike op te stel. In 2014 het die Women’s Legal Centre Trust ’n hofaansoek gebring wat Moslems sou dwing om hul huwelike te registreer – net soos met ander huwelike in die land. Seehaam Samaai, regsverteenwoordiger van die Women’s Legal Centre, sê Desai se uitspraak is ’n mylpaal vir Moslemvroue. “Die baklei kom al meer as 20 jaar aan. “Vroue en kinders wat ná ’n egskeiding verlate gelaat is, moes hul eie way vind. Elke saak moes op sy eie meriete gejudge word. Daar was geen wet wat Moslems gedwing het om hulle huwelike wettig te maak nie. “Dit het baie hartseer, pyn en ellende vir Moslem-vroue be­teken as hulle van hulle man skei. “Daar was dan geen wet wat die mans geforseer het om ná die egskeiding vir die vroue te sorg of om hulle die helfte van die bates te gee nie.” Samaai sê die Islamitiese geloof maak voorsiening daarvoor dat mans vir hulle vroue sorg, al is hulle nie meer getroud nie. “Maar omdat daar geen amptelike wetgewing hieroor was nie, kon die geloofsgroepe in Islam dit nie uitoefen nie.” Ayesha Royker sê die judgement is ’n stap in die regte rigting. Sy is weens ’n egskeiding ná ’n huwelik van 19 jaar sonder ’n sent gelaat. Royker is nou lid van die MPL Network, ’n organisasie wat fight vir vroueregte. “Die hof het die parlement ’n bevel gegee om die saak vinnig af te handel. “Wanneer daar ’n wet is, sal vroue en kinders ná ’n egskeiding nie meer so swaarkry nie.” Ook die Muslim Judicial Council (MJC) het die uitspraak verwelkom. “Dit is ’n mylpaal vir Moslems as ’n minority in die land,” sê sjeg Riad Fataar van die MJC. “Die president van die land is opdrag gegee om oor ons huwelike wette te maak. “Ons wil hom daaraan herinner dat hy so sy merk in die geskiedenis kan maak.”