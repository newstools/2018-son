DIE vierjarige meisie wat saam met haar pa gehijack is, is veilig terug by die huis. Die 45-jarige man en sy dogter is Saterdag­oggend in Pinetown, KwaZulu-Natal, deur vier gewapende mans gedreig by ’n robot. Gekry Volgens kol. Thembeka Mbele, ’n polisiewoordvoerder, het die mans die kar gevat en weggejaag terwyl die kind nog in die kar was. Dis nog nie seker hoe die meisie gevind is nie, maar sy was Sondag terug by haar ma. “Terwyl die polisie besig was met die ondersoek, het die ma die pa gebel om te sê die kind is terug by haar,” het Mbele gesê. – News24