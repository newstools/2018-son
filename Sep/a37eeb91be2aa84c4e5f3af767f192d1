NOG ’n kinderverkragter het sy gat in die Kaapse hooggeregshof gesien. Ivan Johannes (21) van George is Dinsdag drie lewenslange vonnisse en 210 jaar tronkstraf opgelê. Johannes is skuldig bevind op ag klagte van verkragting, ontvoering en roof met verswarende omstandighede. Hy het in die rondgaande hooggeregshof in George voorgekom. Hy het tussen 8 Januarie 2015 en 14 Augustus 2016 sewe seuns en ’n meisie helder oordag naby ’n speelparkie verkrag. Die kinders was tussen 7 en 13 jaar oud. Afgeruk Volgens hofdokumente het hy die kinders onder valse voorwendsels van hulle vriende weggelei. Hy het die kinders gevra om hom te help soek na verlore geld of om sy bike reg te maak. Van die kinders het hy by die speelparkie van die swaaie afgeruk en in die bosse daar naby verkrag. Hy het ook die kinders geforce om seksdade met mekaar te pleeg. Die vark het ook die kids van hulle skoolsakke, oorbelle en ander goed beroof. Johannes het twee vorige veroordelings. Hy het twee kids verkrag. Die hof het hom as ’n reeksverkragter bestempel. Johannes is die tweede reeksverkragter binne twee weke wat in die hooggeregshof gevonnis is en die derde kinderverkragter. Hy is ook ’n reeksverkragter wat kids voor en ná skool ingewag het. Hy het hulle na gebiede naby die skool geneem en daar verkrag. Nadat hy die vieslike dade gepleeg het, het hy hulle lunch-geld en taxi fare gevat. Eric Ntabazalila, woordvoerder van die nasionale vervolgingsgesag, sê hulle verwelkom die vonnisse.