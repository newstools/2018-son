HUH? Die Oscar-bekroonde (en partykeer bonkers) filmmaker Michael Moore (64) het ’n anderste teorie oor hoekom Yankland met ’n reality TV star as prez opgeëindig het. Hy was besig met promo-werk vir sy nuwe dokkie, Fahrenheit 11/9. Dit gaan grootliks oor die rise van die 72-jarige Donald Trump en die stand van sake onder die Trump-administrasie. Volgens toofab.com het hy alles aan The Hollywood Reporter vertel. Moore sê die popster en reality star Gwen Stefani het onwetend ’n rol gehad in Trump se pad tot presidentskap. Só connect Michael die dots: Die bekroonde sangeres en ma van drie (48) is meer betaal om die reality show The Voice te join as wat Trump gekry het as die ster van sy show, The Apprentice. Dis toe dat Trump die Trump Tower campaign begin om NBC ’n ding of twee te wys. Bigger is better, nè, Trump? Volgens Moore praat die oranje hanswors eintlik al sedert 1988 (ja, dis al 30 jaar) van prez word. Maar hy wou nie eintlik president wees nie, want die Withuis het nie ’n penthouse nie en hy wou nie in ’n “swart” stad woon nie. Die Don wou eintlik vir NBC teen ’n ander netwerk afspeel, maar toe neuk dinge net daar van die rails af. Thanks, Gwen!