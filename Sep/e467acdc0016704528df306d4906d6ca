Hy het ’n trekker naby die drinkplek gaan steel om die oog met dié ryding te vang. Maar die plan het hard en lelik op hom geback-fire. Zozo Basha, ’n drinkebroer, vertel van Sondagmiddag se benoude oomblikke toe hulle in alle rigtings moes laat spat toe die trekker en drywer wild en wakker pad gesoek het. En die verdagte het nie eens ’n rybewys nie! Ouens buite die sjebeen vertel: “Ons moes hol om onder daai tractor se wiele uit te bly. Hy het wild gery.” Basha skinder: “Die outjie het die manier om die ander ouens­ hier in die shebeen te wil impress.” Volgens hom was die ou te dronk om op sy voete te staan. “Pleks hy koop ’n kar van sy eie en kry ’n licence.” Caswell Japhta, ’n GPF-lid, sê: “Die trekker behoort aan kleinboere hier naby. “Die dronkie is berug hier rond. Kyk wat het hy nou aangevang!” Kapt. Dumile Gwavu, polisiewoordvoerder, sê ’n saak van dronk­bestuur word ondersoek.