Liewe Antie Mona EK IS M van die Paarl en het so ’n klein probleempie. Ek is 21 en my ou is 27. Hy het twee kinders by sy eksmeisie, maar sy bly inmeng in ons verhouding. Sy skel my morsig uit as sy my sien en ek en my kêrel kan skaars time met mekaar spandeer. Dan moet hy weer kids oppas. Ek aanvaar hom met sy kinders en al en is lief vir hulle. Maar hulle ma is besig om my verhouding op te mors. Gee raad, asseblief. – M van die Paarl Ongelukkig is dit nie net sy kinders wat ook in die prentjie kom nie, maar ook die baby mommy. Dit is iets wat jy ook in gedagte moes hou toe jy besluit het om vir hom kans te sien. Hierdie mammie het obviously nooit laat gaan nie en beskou jou as die een wat in die pad van haar “happy” family staan. Die kinders is ook sy responsibility en as hy hulle moet oppas, dan moet hy so maak. Ongelukkig is dit moeilik om te sê of sy dit aspris doen om jou net te spite. Die beste raad wat Antie jou kan gee, is dat julle dalk soos grootmense om ’n tafel moet sit en tot ’n vergelyk moet kom.