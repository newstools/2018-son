JY KAN vandag help om ’n jong sokkerspan oorsee te laat toer. Die groep seuns wat van Mitchells Plain en ander dele van die Wes-Kaap is, is lede van ’n o. 19-span wat van 29 September tot 7 Oktober in die Verenigde Koninkryk gaan sokker speel. Om geld in te samel vir die kinders gaan daar ’n lekker konsert – #BeTHECHANGE – gehou word met top-kunstenaars soos Early B, wat onlangs sy eerste album, Aangename Kennis, uitgereik het. Die talentvolle Loukmaan Adams gaan ook op die verhoog verskyn. Van die ander kunstenaars wat gaan optree, is Joshua Dan­iels, Jodi Jantjies, Raees Adams, Tyrell en die Cedar Soulful Band. Terwyl die kunstenaars die konsertgangers entertain, sal daar ’n live mural met die tema #BeTheChange gedoen word. Die konsert vind op 23 September plaas by die Spine Road Hall. Die word 16:00 oopgemaak en die geleentheid begin 17:00. Kaartjies vir volwassenes kos R100. Kinders tussen 5 en 12 betaal R50. Kleintjies jonger as vyf kan dit gratis bywoon. As jy kaartjies vir die event wil bespreek, kan jy Kim bel by 073 487 9087. Die kaartjies sal sommer by jou huis afgelewer word. As jy die seuns graag wil ondersteun maar die geleentheid nie kan bywoon nie, kan jy steeds vir ’n kaartjie betaal. Dit sal dan geskenk word aan inwoners in ’n ouetehuis in Mitchells Plain.