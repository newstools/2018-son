DIE ex-con Kessie Nair het pres. Cyril Rama­phosa die k-woord genoem om die “nasie se aandag” te kry. Die sakeman en voormalige raadslid is in 2005 weens bedrog vir 13 jaar tronk toe gepos. Nou’t hy op Facebook ’n video van so vyf minute gepost waarin hy die president slegsê. “Ek doen ’n beroep dat daai k****r­staats­president, mnr. Cyril Ramaphosa, ja, ek bedoel die k****r mnr. Cyril Ramaphosa, daarvan aangekla word dat hy die nasie bedrieg het, dat hy die nasie onderdruk en vir hoog­verraad.” Apartheid Later sê hy Ramaphosa is die rede vir die hoë misdaad­syfer en swak gesondheidsorg. Armoede skiet ook die hoogte in in ’n “sogenaamde demokrasie”. Volgens hom “bevorder” Rama­phosa “apartheid”. Nair verklaar ook hy is bereid om die res van sy lewe te mang of ’n bullet te vat, maar “die waarheid maak seer”. – News24