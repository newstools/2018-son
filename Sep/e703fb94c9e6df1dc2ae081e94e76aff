Bestanddele: Smeerkors 100 g sagte botter 100 g suiker 2 eiers 100 g bruismeel Vulsel 750 ml (3 k) melk 50 ml koekmeel ’n knippie sout 150 ml suiker 50 ml mielieblom 1 stuk pypkaneel 100 g botter 4 eiers, geskei 5 ml (1 t) vanieljegeursel fyn kaneel vir oorstrooi Metode: Smeerkors 1. Smeer ’n 25 cm-tertbak met botter of bespuit dit liggies met kleefwerende sproei. 2. Klop die botter en suiker tot romerig, lig en donsig. Die suiker moet goed opgelos wees. 3. Klits die eiers een vir een by en vou die bruismeel in. Meng. 4. Smeer ’n dun lagie onderin die tertbak. Hou eers eenkant. Vulsel Voorverhit die oond tot 180 °C. 1. Meng 150 ml van die melk met die koekmeel, sout, suiker en mielieblom. Dit moet ’n gladde pasta vorm. 2. Sit die pypkaneel in die res van die melk en verhit tot kookpunt. 3. Roer die meelmengsel goed by totdat dit prut. Roer die botter by totdat dit gesmelt is. Haal die kastrol van die stoofplaat af en verwyder die pypkaneel. 4. Klits die eiergele goed en roer dit by die melkmengsel in. 5. Klits die eierwitte styf, maar nie droog nie. Vou dit liggies by die melkmengsel in. 6. Skep in die kors, strooi kaneel oor en bak 30 minute. DIÉ week plaas ons ’n resep van Wessels van Vuuren. Dit kom uit Errieda du Toit se kookboek Koekedoor 2, wat deur ­Human & Rousseau ge­publiseer is. As jy ’n resep met die lesers wil deel, SMS “KOOK” na 31447. Ons sal jou help om die resep neer te skryf en foto’s van die eindproduk in Son op Sondag te plaas.