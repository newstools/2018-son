KYK, ek is baie lief vir Vrou se pa en ma. My “skoon­ouers”. Baie, baie, baie nicer as die vorige twee. Maar partykeer wil ek wragtig my vulsels verloor, so hard kners ek op my tande. Veral vir Pa se manewales met karre. En hy is veronderstel om te weet van karre, want hy was jare lank in die business voordat hy vir ’n hoër roeping gegaan het. (Hy het ook ’n panel beating shop gehad, as ek Vrou reg verstaan.) Case in point: Verlede jaar omtrent hierdie tyd is ek en Vrou op besoek daar in die Drakensberg met Pa en Ma. En Vrou het net toe vir haar ouers so ’n nice klein Nissan NP200-b(r)akkie gekoop. Net reg vir die plaas en die bergpasse. Pa het ook vir hom ’n nuwe brak aangeskaf (’n regte een). En een snerpende oggend hoor ek net so ’n benoude skreeu van Pa daar in die veld. “Albert!!! Albert!!! Kom help!!!” Ek kry Pa daar in die veld waar hy by die bakkie staan wat neuskant langs die skuur teen ’n moerse klip en doringdraad ingeploeg het. Gelukkig het ek darem my moerse Navara gereed gehad (toetskar virrie langpad). En met ’n sleeptou en ’n harde gespook (terwyl ek saggies vloek) kry ons die bakkie weer op gelyke grond. Nou hoe de f*k het Pa dit reggekry? Wel, die brak het uit sy bakkie gespring en die veld ingehardloop. Met Pa natuurlik agterna, want hy was bang die nuwe brak hol weg. Dit sonder om die NP200 in gear te los of die handbriek op te trek. En toe hol die nuwe b(r)akkie vir hom weg daar teen die steil afdraand af. Gelukkig het die moerse klip en die draad gekeer dat daai nuwe bakkie in die rivier beland het ... Maar dit was nie die einde van die storie nie. Ek het gekyk vir skade en het besef hier is ’n tamaai f*k*p met die front suspension. En ek het besef ons moet die bakkie op ’n manier in Bloemfontein kry, want in die naaste dorp is daar niemand of niks wat die bakkie kan reg toor nie. Met ’n tamaai gespook was dit toe ook op die ou end die geval (moenie vra oor ál die pap wiele nie ...) En amper presies ’n jaar later, doen Pa weer so. Hy ry my kleinneef se moerse 4x4 (normal mode: real wheel drive) op die pas tussen Rhodes en Barkly-Oos. Om mooi te verstaan, dis ’n f*kk*n tricky sinkplaatpad, met ’n hele paar twisties wat jou kan uitvang. Baie mense het al deur die dekades onverwags by die Pearly Gates opgedaag op daai pad. Die verroeste wrakke in die klowe getuig daarvan. En Pa ry toe sonder ’n sitplekgordel daar. En ongewoon aan al die krag wat na die agterwiele gaan, vat hy ’n twistie te vinnig en overcorrect natuurlik. Die (verwagte) tankslapper slinger hom toe so rond soos ’n kat in ’n tuimeldroër. Die bakkie het (hopelik) niks oorgekom nie. Maar Pa het iets werklik seergemaak aan sy rug. Noodgeval Net voor Vrou se langnaweek/vakansie (sy beplan al lank om op die plaas te gaan kuier) piekel Pa en Ma Bloem toe (met ’n lift in daai einste bakkie wat hom amper bokveld toe gevat het) na ’n scan vir sy rug. En daar sê die dokters vir Pa dis ’n noodgeval en hulle gaan hom net daar en dan opereer, want sy vyfde werwel is so opgef*k dat hy werklik in gevaar is. En toe spandeer my arme Vrou geen tyd op die plaas nie, maar in die hospitaal in Bloem oor die langnaweek en speel nurse-nurse. Pa en Ma word toe op die ou end teruggeneem plaas toe. Maar toe collapse Pa weer en moet teruggejaag word hospitaal toe. Ten tye van dié skrywe was Pa nog daar. Hardegat soos altyd, want hy wil nie sy suurstofmasker dra nie. Pa, asseblief tog. Dra jou masker. Sonder dit, gaan gebede jou nie deurtrek nie. En asseblief, bly weg van bakkies ...