CHRISSY Teigen (32) sal jou dadelik aanvat as jy enigiets slegs van haar sê, al sit sy in die fênsie seats daar by die Emmys. Almal weet mos John Legend (39) se vrou is nie op haar bek geval nie, so ek weet nie hoekom ’n internet-trol kans gesien het vir dié mamma van twee nie. Die voormalige swimsuit-modelen haar man het Maandagaand geskitter by die Emmy Awards. En hoewel sy beulah gelyk het in haar lang sequin-rok met die diep slit, het die trol gemeen sy lyk swanger. Dié aanbieder van Lip Sync Battle is die mamma van die oulike Luna Stephens (2) en het vier maande gelede die lewe geskenk aan hulle seuntjie, Miles Theodore Stephens. Die treurige trol twiet: “Ek vra dit met die grootste respek: Is Chrissy Teigen weer swanger?” Chrissy het nie eens gewag om by die huis te kom om rustig op die trol se twiet te reply nie. Sy het sommer daar, terwyl die Emmys aan is, teruggekap met: “Ek het so pas ’n baba gehad, maar dankie dat jy soooo respekvol is.” 