BLOOMINGTON (Illinois). – Dit lyk of die storie van ’n man wat in ’n lykhuis gewerk en met 250 penisse in sy besit gevind is, toe uit iemand se duim gesuig is. Fox News het vroeër berig oor Paul Houston (54) van die McLean County-lykhuis wat met organe gesmokkel het. Daar is berig oor menslike organe en liggaamsdele wat vermis geraak het. Die webblad Snopes berig egter dis fake news. Volgens Snopes is ’n polisiewoordvoerder van die Bloomington-polisie, Andy Ramirez, in die berig gequote. Ramirez sou die storie na bewering bevestig het. Lykskouer Snopes sê hy kon nie ’n cop met daai naam by die cop shop vind nie. Hulle kon ook nie by die lykhuis iemand met die naam Paul Houston kry nie. Kathy Donovan-Davis, lykskouer by die lykhuis, sê hulle ken nie ’n Houston nie en daar is ook nie enige smokkelry met menslike organe nie. Die spesifieke mug­shot word deur talle websites gebruik as hulle oor junk-stories berig. Die foto is in Junie by een só ’n storie deur Empire News gebruik.