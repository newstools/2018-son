Mark Kleinschmidt, ’n raadslid van Kenwyn, skryf: Almal is bekommerd oor die gebrek aan respek onder leerders vir onderwysers en die skerp toename in misdaad. Maar daar is ’n ander obvious probleem wat almal miskyk – die beskikbaarheid van speelgoed-vuurwapens wat nes die ware Jakob lyk. Dit word ook gebruik om misdaad te pleeg. Ek ondersteun ten sterkste die beroep van die Grassy Park- gemeenskapspolisiëringsforum dat vuurwapen-replikas verbied word. Dit is moeilik vir die gewone wetsgehoorsame burger om tussen die real McCoy en ’n replika te onderskei. Philip Bam, die voorsitter van die forum, is korrek om te sê pellets wat met replikas geskiet word, kan ook tot ernstige beserings in die gesig lei, veral die oë. Ek vra alle wetsgehoorsame burgers om nie meer vuurwapen-replikas vir hulle self of hulle kinders te koop nie ter ondersteuning van misdaadvoorkoming.