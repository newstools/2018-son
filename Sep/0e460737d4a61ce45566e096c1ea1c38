ARSENAL se breier, Unai Emery, het sy sterre gewaarsku om hulle lekkende verdediging toe te maak vir vandag se Premierliga-stryd teen Everton. Emery se span het sy goeie lopie voortgesit deur sy vierde agtereenvolgende oorwinning te behaal met ’n sege van 4-2 oor Vorskla Poltava in die Europa-liga. Die Gunners het vier doele aangeteken – twee deur Pierre-Emerick Aubameyang en Danny Welbeck en Mesut Özil elkeen een. Emery was egter woedend nadat Arsenal in die doodsnikke van die stryd twee doele afgestaan het. Dit was die laaste in ’n lang reeks teleurstellings met verdediging deur Arsenal, wat sover nie daarin geslaag het om in enige van Emery se ses wedstryde in beheer nie ’n doel af te staan nie. Aangemoedig Arsenal het jare lank probleme ondervind met Emery se voorganger, Arsène Wenger, wat self gesukkel het om die regte spelers te vind om sy verdediging te beman. Tot dusver het die quick-fix-plan nie gewerk nie. Emery het sy span aangemoedig om hulle staal te wys en uit hulle foute te leer. “Dit is teleurstellend, maar ons gee ons teenstanders onnodige klein kanse,” sê Emery. “Ons moet verbeter. Ons uitdaging is om 90 minute van elke wedstryd mededingend te wees en geen doel af te staan nie.” Arsenal was jare terug bekend vir sy sterk en slim verdediging. –SuperSport