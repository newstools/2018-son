DIE Mexikaan Canelo Alvarez kry steun vir Saterdagaand se groot boksgeveg in Las Vegas. Hy gaan Gennady “Triple G” Golovkin as die middelgewigkampioen van die IBO, WBA en WBC dan probeer onttroon. Die geveg word Sondag tussen 04:50 en 06:20 op SuperSport 2 uitgesaai. Floyd Mayweather, wat ná 50 onoorwonne gevegte uitgetree het, sit sy geld op Alvarez. Resep Hy was ook die enigste bokser wat Alvarez tot dusver in 52 gevegte kon klop. “Canelo sal maklik wen as hy die lyf uit die staanspoor aanval. Só sal hy sy teiken sag maak. “Dis die resep vir ’n sege. Niemand ken boks beter as ek nie,” het Mayweather op YouTube gesê. Freddie Roach, oud-afrigter van Manny Pacquiao, sê “Golovkin was nie so goed in sy laaste geveg nie, terwyl Canelo net beter en beter word”. Hy het onder meer gesê Alvarez is “vals, ’n leuenaar en ’n slegte ou” en hy hou niks van hom nie. Alvarez sê dié stellings maak hom desperaat om die geveg te wen. “Ek weet nie vir watter uitlatings ek moet lag en vir watter ek briesend moet wees nie,” sê hy.