’N TOERIS is dood nadat ’n olifant haar vertrap het. Die voorval het Woensdag by die Mana Pools-wildreservaat in Zimbabwe gebeur. Die Duitse vrou (49) het probeer om ’n trop olifante af te neem. Sy het haar luck getry en uit die voertuig geklim om ’n beter shot te kry. Tinashe Farawo, woordvoerder van Zimbabwe se Parke en Natuurlewe, sê dis nie duidelik wat die olifant so moerig gemaak het dat hy tot die aanval oorgegaan het nie. Die vrou is ná die aanval in ’n hospitaal opgeneem, maar sy het die selfde aand gesterf. – AFP