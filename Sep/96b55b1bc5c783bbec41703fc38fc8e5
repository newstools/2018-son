DIE Bokke moet ’n teenvoeter kry vir die Wal­labies se bobaas­-baljagters. Só het Matt Proudfoot, die Springbokke se voorspeler­afrigter, gister gewaarsku. Die Bokke kom Saterdag in die Rugby Championship in Brisbane teen Australië te staan. Die Australiese losvoor­spelers Michael Hooper en David Pocock hou veral ’n bedreiging in. Proudfoot sê: “Ons is vas­berade om die nederlaag teen die Poemas in Mendoza om te swaai. Ons weet hulle (Australië) is ook op die agtervoet ná hul twee nederlae teen die All Blacks. “Hulle spog met great spelers soos Hooper en Pocock. By die afbreekpunte gaan hulle ’n groot rol speel. “Ons moet ’n plan beraam om daardie twee in toom te hou, anders gaan ons Saterdag klippe kou.” Akkuraat Proudfoot sê die Bokke konsentreer daarop om besten­diger te speel. “Ons het baie goed gespeel in Durbanl, maar onsself ongelukkig in Mendoza in die steek gelaat. “Ons wil graag met dieselfde soort fisieke ingesteldheid speel as in die toets teen die Poemas in Durban. “Baie aspekte van ons spel is nie akkuraat genoeg uitgevoer nie. Ons moet dit beslis regstel.” Proudfoot sê voorts: “Die Argentyne het in ons gesigte gespeel. “Saterdag kan ons dieselfde van die Wallabies verwag. “Ons moet met dieselfde intensiteit voorberei as wat ons in die game verwag. “Ons dink dit gaan ’n baie tight game wees. “Albei spanne gaan die voordeellyn aanval.” Proudfoot sê Cheslin Kolbe is ’n ontsettend goeie speler. Hy dink die Kapenaar is ’n opwindende toevoeging tot die span. “In die Franse Top14 het hy voortreflik gespeel vir Toulouse. Hy kan uit niks geleenthede skep. “Dit is waarvoor ons soek. Kolbe bring ’n bietjie ekstra zip. “Hy is ’n baie solid speler. Dit is great om hom hier by ons te hê.” VolgAdnaan Mohamed op Twitter.