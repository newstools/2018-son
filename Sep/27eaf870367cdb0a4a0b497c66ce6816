MZANSI se goue meisie hang saam met Amerika se goue seun uit. Ek sien op Channel24 die 800 m-kampioen Caster Semenya het die basketbalkampioen LeBron James (33) ontmoet. Ledile Violet Raseboya, Caster se vrou en grootste aanhanger, het ’n foto van die ontmoeting op Instagram gelaai. Die 27-jarige kampioen wys op die oomblik haar staal by die Internationales Stadionfest in die Duitse hoofstad, Berlyn. Ledile skryf haar famous vrou is ’n groot LeBron-fan. “Jou smile sê dit alles, comrade. Jy het eindelik jou ikoon ontmoet.” Caster is self nie skaam om te spog nie. Sy het ook ’n foto op Instagram gelaai en daarby geskryf: “Wanneer greatness meet. Jy het sopas my hele jaar gemaak deur op te daag en my race te kyk. Dit is te veel.” Die Olimpiese goue­medaljewenner kan maar brag, want die goue girl het Sondag haar eie Suid-Afrikaanse rekord in die 1 000 m oortref.