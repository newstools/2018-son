SMAG jy na ’n lekker gospelkonsert? Die Enon Tabernacle Baptist Church in Blue Downs bied hierdie Sondag ’n benefit-konsert ten bate van die Mossie-projek aan. Die visie van dié projek se organiseerders is om ’n pakhuis te vul met tweedehandse klere en blikkieskos. Dié stash word dan geskenk aan minderbevoorregte mense in die gemeenskap. Die konsert begin 17:00 in die Enon Tabernacle Baptist Church by Mimosa-straat 18 in Kleinvlei, Eersterivier. Kaartjies kos R50 vir volwassenes en R20 vir kinders. Van die gaskunstenaars wat die verhoog gaan warm maak, is Ashley Pienaar, Lucinda Page, Elouise Smuts, Enon Worship Team, Destined, Alfredo, Peace Within en Enon Dancers.