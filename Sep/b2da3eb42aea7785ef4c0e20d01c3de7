DIE voormalige nasionale direkteur van openbare vervolging (NDOV) Shaun Abrahams het uitgetree, berig News24. Ingeligtes in die nasionale vervolgingsgesag (NVG) het bevestig Abrahams se vertrek word soos ’n aftrede gehanteer. Dit hou dus benefits vir hom in. Dit is onseker of sy voordele bereken sal word soos gebaseer op sy laaste ampsposisie. Sy vertrek kom nadat die konstitusionele hof beslis het sy aanstelling was ongrondwetlik. Luvuyo Mfaku, NVG-woordvoerder, wou niks uitlap nie omdat dit kontrak­sake met ’n werknemer behels.