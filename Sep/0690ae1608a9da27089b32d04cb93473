MITCHELLS Plain se strate was weer vol bloed dié naweek toe talle mense in verskillende voorvalle geskiet is. Onder die victims tel twee broers wat dieselfde dag in afsonderlike voorvalle doodgeskiet is. Riedewaan Attwood en sy broer, Tasriq, is Donderdag vermoor. Riedewaan is omstreeks 13:00 in AZ Berman-rylaan doodgeskiet en Tasriq vier uur later in Foxglove Crescent, Lentegeur. Volgens ’n ingeligte was die broers eers lede van die School Boys-bende, maar het later Fancy Boys geraak. Anthea van der Vent, woordvoerder vir die Lentegeur-gemeenskapspolisieforum, sê twee onskuldige mense, ’n man en ’n vrou, is Saterdag geskiet. “Ongelukkig het die man dit nie gemaak nie. “Die vrou is steeds in ’n kritieke toestand in die hospitaal.” Volgens Van der Vent het die gemeenskap net twee weke gelede ’n peaceful protest­ gehou. Sy sê dis belangrik dat gemeenskappe hulle GPF-lede bystaan om misdaad te beveg. “My hart bloei omtrent vir Lentegeur.” Riedewaan en Tasriq se ander broer, Tariq, is ook in 2017 doodgeskiet. *Saterdag is ’n 19-jarige man op die hoek van Rainbow­- en Oakhillstraat, in Harmony Village vermoor. Meer as 30 koeëldoppies is rondom die slagoffer se liggaam gevind. Volgens ’n ooggetuie is dit ’n wraakaanval. Lt.kol. Andrè Traut, ’n polisiewoordvoerder, bevestig die moord en sê geen arrestasies is gemaak nie. *In Garciastraat, Tafelsig, is ’n jong man Vrydag doodgeskiet. Traut sê omstandighede rondom die skietvoorval word nog ondersoek. *Twee mans is Sondag in De Wet-straat, Grassy Park, raak geskiet. Die twee het in ’n bakkie gesit toe hulle geskiet is. Een van die mans het gesterf. Traut sê die skieters het vanaf die toneel gevlug. Luidens berigte is vier mense, ’n man en drie meisies, Saterdagaand in Bonteheuwel geskiet. Die man het gesterf in die voorval.