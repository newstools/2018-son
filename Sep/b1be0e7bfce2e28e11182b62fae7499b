OUER Baaienaars het gister die vloed onthou wat Port Elizabeth op Lentedag 1968, ’n halfeeu gelede, getref het. Daai Sondag vroeg het dit katte en honde begin reën – 420 mm binne 12 uur. ’n Kolkende watermassa het in die Baakensrivier afgerammel en alles voor hom platgevee. Vyf mense is dood en meer as dertig beseer. Leon Claasen (71), wat destyds ’n jong man was, sê as die vloedwater nie vroeg op ’n Sondag gekom het nie, sou baie meer mense gesterf het. En 50 jaar later onthou mense nog die wydverspreide verwoesting in Port Elizabeth en die omliggende omgewing. – Eie verslaggewer