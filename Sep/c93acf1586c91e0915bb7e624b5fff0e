DAAR sal steeds gevolge wees vir skoollaities wat dagga in hulle system het. Jessica Shelver, woordvoerder van die Wes-Kaapse onderwysdepartement (WKOD), sê hulle is bewus van die uitdagings en leerders se misbruik van dwelms. Sy voeg by die WKOD sal steeds ’n eagle eye op die kids hou. Volgens Shelver bly skole dwelmvrye sones omdat dit steeds onwettig is vir kinders om dagga te gebruik. “Die departement sal voortgaan om leerders vir dwelms te toets.” Shelver verduidelik dit sal slegs gedoen word as onderwysers vermoed iets is verkeerd of ouers dit versoek. Geskors “Onderwysers word opgelei hoe om die dwelmtoetse te doen.” Suster Magda Kleyn, die voorsitter van Tehillah Community Collaborative, ’n rehabilitasiesentrum in Elsies­rivier, sê dwelms soos dagga is ’n groot probleem onder skoolkinders. Sy sê hulle treat meestal kinders wat uit die skool geskors is weens dagga-gebruik. Volgens Kleyn is dit dieselfde kinders wat tekens van aggressie wys. “Dis dieselfde kinders wat boelies is. Dagga is makliker vir die kinders om te kry. So, meer kinders sal nou weg van die skool bly en misdaad sal ook styg.”