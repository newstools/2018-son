KESSIE Nair, ’n voormalige Durbanse raadslid en deesdae full- time Facebook-opstoker, is by sy huis gearresteer. Volgens brig. Hang­wani Mulaudzi, ’n woordvoerder van die Valke, is Nair vir crimen injuria en die aanhitsing van openbare geweld in hegtenis geneem. Die veroordeelde fraudster het ’n video op Facebook geplaas waarin hy pres. Cyril Rama­phosa die k-woord genoem het. Bedrog Nair het vandag sy eerste verskyning in die Verulam-streekhof gemaak. Die saak is tot 26 September uitgestel vir ’n borgtogaansoek en verdere ondersoek. Nair is ’n ou customer in die hof. Hy is in 2005 weens bedrog vir ses jaar tronk toe gepos. In sy video blameer hy Ramaphosa vir alles van bedrog, armoede en die hoë misdaad­syfer tot swak gesondheidsorg, verdrukking en selfs hoogverraad. Nair sê hy is bereid om die res van sy lewe te mang of ’n bullet te vat, maar “die waarheid maak seer”. – News24 