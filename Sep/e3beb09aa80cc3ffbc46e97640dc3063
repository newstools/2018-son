’N VERMEENDE motorkaper (30) wat van die cops probeer vlug het, het in ’n ander motor vasgejaag. Die verdagte het gisteroggend met ’n gesteelde BMW probeer vlug nadat die cops die gesteelde voertuig in Kromboomweg in Crawford opgemerk het. Volgens ’n ooggetuie het sy gesien hoe die polisie die vermeende kaper jaag en op hom skiet. Die BMW het op sy sy beland. Die verdagte is op die toneel gearresteer en verskyn binnekort in die Wynberg-landdroshof.