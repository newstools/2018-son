YUMMY! Vandag se sokker-bae is sowaar ’n hazard vir ons vroue. Ek het ’n hele paar e-posse gekry waarin lesers soebat dat ons moet saam-drool oor die talentvolle Belg Eden Hazard. Dié aantreklike middelveldspeler draf uit vir België in vanjaar se World Cup en speel sy klubsokker vir die gewilde klub Chelsea. Dié lekker lyf is skatryk. Sy net worth is sowat R1,6 miljard en hy verdien weekliks ’n k*khuis vol geld. Sy jaarlikse salaris is ’n allemintige R188 miljoen! Ongelukkig vir ons is Hazard (27) ’n geringde voël. As daar enige speler is wat jy dink verdien om op dié blad te pryk, kan jy my gerus e-pos. Dan kan ons ander lesers ook heerlik saam-drool.