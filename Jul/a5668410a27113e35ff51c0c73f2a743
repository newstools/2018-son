EK WENS ek kan wakker word in Chris Brown se lyf. Want die sanger het heeltemal te veel en dink nie twee keer voordat hy sy geld sommer net so blaas nie. Die meeste rappers verkies chains, ringe, armbande en horlosies. Dan is daar die res wat seker maar die cops mis – hulle verkies ankle bracelets, soos Breezy. Hy het vir hom ’n blinged up ene gekry wat soos ’n huisarres-monitor lyk. Ek sal nie verbaas wees as hy wel onder huisarres is nie, want hy is net laas week gearresteer toe hy in Florida opgetree het. Daar is ’n summons vir hom uit in daai staat omdat hy voorheen iemand gebliksem het. Anyway, dis nie die enigste duur kopie wat hy al dié maand gemaak het nie. Daar was ook die klein fortuin wat hy op ’n Rezvani Tank – ’n koeëlvaste SUV – geblaas het. Maar hy werk hard vir ál daai dollars – tans is hy is op die Heartbreak on A Full Moon-toer saam met H.E.R., 6lack en Rich The Kid. Chris se performances die laaste paar weke is almal on point en die geld rol in. So, hy verdien seker sy bling.