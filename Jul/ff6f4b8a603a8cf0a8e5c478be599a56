NEE, julle, die M-Net-kanaal Mzansi Magic gaan nie Som-Som se troue uitsaai nie. Die gerugte dat Somizi Mhlongo se huwelikseremonie met sy verloofde, Mohale Tebogo, op die kassie gaan verskyn en hulle daarvoor ’n allemintige R3 miljoen in hul saak gaan steek, is glad nie waar nie. Volgens The Juice het die kanaal die gerugte as bloot bogstories afgemaak, maar hy klink tog gretig om die troue uit te saai. Die PR-hoof van M-Net het met die tydskrif Drum gepraat: “Somizi Mhlongo is ’n lid van die Mzansi Magic-familie. “Hoewel ons nie ’n kontrak geteken het om sy troue uit te saai nie, sal ons geëerd wees om in die feesvieringe te deel.” Die altyd kleurvolle Idols SA judge en sy jong lat het vroeër vanjaar in die romantiese Parys verloof geraak.