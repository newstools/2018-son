ROLENE Strauss het haar aangesluit by die launch van Suid-Afrika se eerste bio­afbreekbare sanitêre doekie wat 100% as kompos gebruik kan word. The Juice berig die projek is dié week in Johannesburg gelaunch en is deel van oudpres. Nelson Mandela is 100ste verjaardagherdenking. Die projek is die idee van Mej. Wêreld 2017, Manushi Chhillar van Indië. Benewens Rolene is sy bygestaan deur Mej. Wêreld 2016, Stephanie del Valle van Puerto Rico. Rolene, wat in 2014 Mej. Suid-Afrika was en daardie selfde jaar Mej. Wêreld, het gesê: “Die projek is baie suksesvol in Indië. “In Suid-Afrika bly baie meisies uit die skool wanneer hulle hul maandstonde kry. My projek se naam is Bringing Girls Back to School en ek is passievol daaroor.” Manushi het ’n agtergrond as ’n mediese student. Sy het ná haar Mej. Wêreld-sege verlede jaar begin deur goedkoop sanitêre doekies in Indië te vervaardig en onlangs die produk verbeter. Sy het verduidelik die doekies in Suid-Afrika sal van piesang­vesels gemaak word en is dus veilig vir die omgewing.