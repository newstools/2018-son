DIE ANC is weer eens in beheer van die Beaufort-Wes-munisipaliteit. Dié council se voormalige mayor Truman Prince is nou in die pos van adjunk-mayor aangestel. Dit kom sowat twee weke nadat die Wes-Kaapse hooggeregshof die DA-leierskorps in beheer van die raad herstel het. Die hof het bevind die mosie waardeur die ANC se koalisie met die Karoo-ontwikkelingsfront (KDF) in Februarie die DA-administrasie van die stoel afgehaal het, is onwettig uitgevoer. Die sogenaamde kingmakers, die KDF se leier, Noël Constable, is die burgemeester. Die Wes-Kaapse DA-leier, Bonginkosi Madikizela, het gesê inwoners van Beaufort-Wes kan nou vertragings met dienslewering verwag. Hy het egter bygevoeg die DA-raadslede in die council sal nie net terugsit en toekyk nie. “As die DA sal ons voortgaan om die inwoners van die Beaufort-Wes-munisipaliteit vanaf die opposisiebanke te dien. “Ons gaan seker maak dat ons veg teen korrupsie, swak dienslewering en werkloosheid.”