NORTH West is nou eers vyf, maar sy het al haar eerste groot mode-job losgeslaan. Ons moet seker nie verbaas wees nie, want haar ma is ’n mode-ikoon en haar rapper-derra het sy eie klerereeks. Dié kind van Kanye West en Kim Kardashian het ook al ’n shoot vir die gewilde tydskrif Vogue gedoen. Norrie was net bietjie meer as ’n jaar oud toe sy die eerste keer in die voorste ry by groot mode-shows soos Givenchy­ en Alexander Wang was. Sy pronk ook gereeld in haar beroemde ouers se klere uit hul kindermodereeks, TheKidsSupply­. Maar volgens The Juice het Norrie se grootste mode-break sommer bitter vinnig gekom en dit is nogal by die Italiaanse modehuis Fendi. Die fotograaf Marcus Hyde het haar afgeneem vir die veldtog #MeAndMyPeekaboo. Die veldtog vier die tiende bestaansjaar van die Peekaboo-sak en Norrie pose by verskeie locations. En sy is nie die enigste Kardashian in die veldtog nie. Mamma, Kim en ouma Kris Jenner is ook by. Jy kan maar sê van die Kardashians net wat jy wil, maar die spul weet hoe om dit te coin!