KYLIE Jenner (20) is nog so jonk, so ek neem haar nie kwalik dat sy nie aldag weet wat sy wil hê nie. Die nuwe mammie het mos eers baie foto’s op sosiale media gepost van haar en die rapper Travis Scott se vyf maande oue dogtertjie, Stormi. Die jongste Kardashian-sussie het toe weer ál die foto’s verwyder en gesê dis omdat sy haar kind wil beskerm. Ek sien op cosmopolitan.com sy het weer foto’s van die bloedjie op Snapchat gelaai. By een van die foto’s waarin sy haar baba vashou, skryf sy daar is niks beter as om haar Stormi vas te hou nie. Ek sê mos, die Kar­dashians soek net aandag. (Groot sug.)