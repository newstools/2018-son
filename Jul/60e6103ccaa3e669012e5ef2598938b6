DIE kabinet moedig Suid-Afrikaners aan om hulde te bring aan oudpres. Nelson Mandela deur plaaslike goedere te koop en die land se eie dienste te ondersteun. Madiba sou op 18 Julie 100 jaar oud geword het. Die regering het Julie Mandelamaand gedoop om die eerste demokraties verkose president te onthou. Die regsgeleerde vryheidsvegter was 27 jaar in die tronk voordat hy president geword het. Die Reserwebank gaan ook ’n spesiale stel banknote en R5-muntstukke druk om Mandela se mylpaal­verjaardag te gedenk. – Fin24