S’BU Nkosi sal sy uitstekende peil in die toetsreeks teen Engeland môre teen die Stormers op Nuweland wil voortsit. Die 22-jarige boorling van Barberton het laas week se Superrugby-sege teen die Lions weens ’n besering misgeloop. Hy is een van vier veranderinge aan die span. Die spoedvraat is op die regtervleuel ingesluit. Lwazi Mvovo skuif na die linkervleuel in die plek van Makazole Mapimpi, wat vir die Sharks XV-tal uitdraf. Louis Schreuder kry kans in die nr. 9-trui teen sy ou spanmaats. Beast Mtawarira gaan ook van die bank aangewend word. Die SHARKS se span is: Curwin Bosch, S’bu Nkosi, Lukhanyo Am, André­ Esterhuizen, Lwazi Mvovo, Robert du Preez, Louis Schreuder, Daniel du Preez, Jacques Vermeulen, Phillip van der Walt, Ruan Botha (k), Tyler Paul, Thomas du Toit, Akker van der Merwe, Juan Schoeman. PLAASVERVANGERS: Chiliboy Ralepelle, Beast Mtawarira, John-Hubert Meyer, Hyron Andrews, Wian Vosloo, Cameron Wright, Marius Louw en Kobus van Wyk.