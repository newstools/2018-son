RICK Ross betaal nie papgeld nie! Volgens Wendy Williams van The Wendy Williams Show het die rapper drie kinders by drie verskillende vroue en die meisie wat hy tans het, is glo swanger met sy vierde kind. Rick se eerste baby momma, Tia Kemp, is nou mooi gatvol van hom wat nie sy vaderlike pligte nakom nie. Dis nie die eerste keer dat sy hom op sosiale media beswadder nie. Hy het haar al hof toe gesleep hieroor, maar dit lyk nie asof dit hond haaraf gemaak het nie, want dié keer is haar rants net ’n ent giftiger. Tia skel op Instagram: “Hou op om jou papgeld laat te betaal. “Steek jou ma en jou suster in die pad en kry ’n rekenmeester. Julle, sê vir daai ou man hy moet my geld gee en sê ook hy kan ’n slag sy seun (13) bel.” Maar Rick meen sy is net jaloers. Hy het toe teruggekap: “Gaan na enige kerk en sluit daar aan. Kry vir jou ’n werk en gaan kry vir jou ’n man. Hou op bitter wees. Jy moet aanbeweeg. Los die verlede uit.” Ek hoop van harte hy betaal sy papgeld (en betyds!), want jy kan nie jou beste lewe lei en jou oudste seun kom die basiese dinge kort nie.