JULLE, vandag se sokkerbae lyk ewe goed in ’n suit as ’n baaibroek. Hy is niemand anders nie as die lang, lenige en aantreklike Olivier Giroud. Dit lyk my die 31-jarige Fransman is lief vir blou. Nie net speel hy in die Wêreldbeker-sokkertoernooi vir sy land nie; hy het Arsenal verruil vir Chelsea se blou hemp. Ongelukkig vir ons is dié lekkerlyf getroud. Hy het in 2011 besluit om dit official te maak en het toe afgehaak met ene Jennifer. En nou wil julle seker weet hoe ryk die hunk is, nè? Die ou is R1,1 miljard werd en sy salaris is sowat R1,35 miljoen per week. As daar enige speler is wat jy dink verdien om op dié blad te pryk, kan jy vir my ’n e-pos stuur. Dan kan ons ander lesers ook lekker drool.