LEIGH Jansen, wat ernstige brandwonde opgedoen het in ’n treinbrand, sê sy het meer as net haar ID-boekie verloor. Sy het ook haar identiteit in die brand verloor. Dié enkelma het in ’n eksklusiewe onderhoud vir die eerste keer uitgepraat oor wat gebeur het kort nadat sy die oggend van 30 Mei by die Southfield-stasie op die Kaapse Vlakte-lyn geklim het. “Ek het in die treintrok geklim. Dit was net ek en nóg ’n vrou.” Jansen vertel hulle het skielik net die vlamme gesien en na die deur beweeg wat na die ander treinwa lei. “Die deur wou nie oopmaak nie. Dit is toe dat ons besef dit is ernstig en ons moet uit. “Dit het verskriklik warm begin raak en ek het swaar begin asemhaal. Ek het my foon gegryp, maar my hande was só natgesweet, ek kon dit nie unlock nie.” Jansen het brandwonde oor 25% van haar lyf opgedoen – meestal aan haar gesig en nek. Sy is eers dié week ontslaan – ná 34 dae in die hospitaal. Lees volledige artikel in Sondag 8 Julie 2018 se Son op Sondag.