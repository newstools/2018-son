JULIA Roberts het ook nou ’n Instagram-rekening. Dis nadat die Pretty Woman-aktrise sosiale media mos vir jare vermy het. Nou het sy uiteindelik op 50-jarige ouderdom besluit sy wil ook in wees op die bose aanlyn wêreld. Dis nie heeltemal duidelik waarom sy ál die jare niks met die sosiale media te doen wou hê nie. Maar nou spog dié bekroonde aktrise reeds met meer as 500 000 volgelinge, al het sy nog net twee foto’s gepost. Die eerste een is ’n pragtige foto van haar in ’n sweater met die woord “Liefde” daarop geskryf. Dit is nou Eat, Pray, Post vir haar.