DIE Beyhive glo hul Queen B het weer ’n broodjie in die oondjie. Beyoncé het laas week foto’s op Instagram geplaas waar sy langs die syfer 4 teen ’n muur pose en fans het dadelik gegis dat sy haar vierde kind verwag. Sy en haar rapper-man, Jay-Z, is tans op hul On The Run II-toer. Fans kon nie wag om video’s te post van hoe Beyoncé met ietwat van ’n boepie op die stage dans nie. Sommige sê sy is dalk net bloated, maar ander meen sy is beslis swanger. Ek het ook na die You­Tube-video’s gaan kyk, en ek is oortuig Beyoncé dra Carter nr. 4 onder haar hart. Wendy Williams het in haar show uitgewys die Carters is mos obsessed met die nommer vier. Beyonce, haar ma en Jay-Z verjaar almal op die vierde. Die paartjie het in 2008 op die vierde van die vierde maand getrou. Hul oudste meisiekind se naam is Blue Ivy, met die IV wat die Romeinse­ nommer vier is. Goed en wel, maar as die gerugte waar is, gaan ons Bey seker nie by die Global Citizen-konsert in Desember hier in Suid-Afrika sien nie, nè?