IN ’N nuwe liedjie van “net” 19 minute spoel R. Kelly (51) omtrent sy mond uit, berig ewn.co.za. “I Admit” is Maandag uitgereik en daarin sing die R&B-ster oor vriende wat vyande geword het en wat hy alles moes trotseer om naam te maak in die bedryf. Hy raak selfs aan die gerugte dat hy ’n pedofiel is. Van die lirieke lui: “I admit I f*ck with all the ladies, that’s both older and young ladies/ But tell me how they call it paedophile because that sh*t is crazy.” R Kelly – wie se regte naam Robert Sylvester Kelly is – kap selfs na ouers wat beweer het dat hy hul dogters gebrainwash en in ’n sex cult aangehou het. Hy sing: “Say I’m abusing these women, what the f*ck that’s some absurd shIt …/ Her father dropped her off at my show/ And told this boy to put her on the stage/ I admit that she was over age/ I admit that I was feelin’ her and I admit that she was feelin’ me.../ I ain’t chasing these ladies­, no/ These ladies are chasing me, yeah.” Hy wei ook uit oor hoe hy as ’n 14-jarige seksueel mishandel is deur ’n familielid.