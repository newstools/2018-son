JUSTIN Bieber (24) en Hailey Baldwin (21) is luidens berigte verloof. Die Biebs het die groot vraag Saterdag in ’n propvol restaurant in die Bahamas gepop, berig TMZ. Volgens twee ooggetuies het Justin se lyfwagte gevra almal moet hul foon wegsit omdat iets baie spesiaals gaan gebeur. Justin het die model toe gevra om te trou en sy’t natuurlik ja gesê. Die twee het nog nie die gerugte bevestig nie, maar die sanger se pa, Jeremy (43), het dit dalk wel gedoen met ’n kriptiese Instagram post. “Trots is ’n understatement! Opgewonde oor die volgende hoofstuk!” Justin en Hailey het in 2016 gedate en onlangs hul verhouding rekin­dle. Hulle het in Junie by ’n kerkkonferensie in Florida weer begin saam kuier. Hulle is sedertdien onafskeidbaar en kan in die openbaar nie hul hande van mekaar afhou nie. – Channel24