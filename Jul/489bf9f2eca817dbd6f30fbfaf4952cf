TERWYL die sogenaamde hot felon sy seun se geboorte vier, het sy eks ’n paartie in Las Vegas gegooi om haar egskeiding van hom te vier. Jeremy Meeks het Melissa Meeks mos soos ’n warm patat gelos nadat sy jare getrou vir hom gewag het om uit die tjoekie te kom. Toe hy eindelik ’n vry voël is, het hy gepronk op al wat loopplank is. Modelagentskappe het omtrent na hom gevry. Nie lank daarna nie het hy sy vrou en baby mama eenkant toe geskuif en ’n jong en skatryk girl nader gehark. Die Topshop-erfgenaam, Chloe Green, het byna ’n maand gelede die lewe geskenk aan haar en die hot felon se seun, Jayden. Ek sien op eonline.com Melissa is so bly sy is ontslae van Jeremy, sy en haar vriende het omtrent ’n groot show van haar divorce-paartie gemaak. Daar was tot ’n koek waarop gestaan het: “Ex con 2 ex wife.” Daar was ’n “Free at Last” banner en “Adios, motherf*ck*r” shots is gesluk. Ouch.