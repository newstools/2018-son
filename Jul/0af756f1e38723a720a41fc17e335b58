’N ELEKTRIESE fout is die moontlike oorsaak van die brand wat ’n MyCiti-bus heeltemal verwoes het. Passasiers op die express-busroete tussen die Kaapse middestad en Khayelitsha moes Donderdagaand uit die betrokke bus spring nadat dit skielik op Spineweg in Khayelitsha vlam gevat het. Die Stad Kaapstad se mayco-lid belas met vervoer en stedelike ontwikkeling, Brett Herron, sê die passasiers het die driver ingelig oor die rook wat van die agterkant van die bus, waar die enjin sit, kom. Ontruim Herron sê: “Ja, die passasiers het die bus driver bewus gemaak van die rook. “Die bus driver het toe by ’n veilige plek afgetrek en die passasiers het dit ontruim. “Die enjingedeelte was toe reeds onder vlamme. “Gelukkig is geen beserings aangemeld nie. “Die Stad vermoed die brand het weens ’n elektriese fout ontstaan.”