RUSSELL Peters sê Mzansi se goue seun het sy jokes gesteel. Die Kanadese komediant het met die radio-ster Sway gepraat en Trevor Noah daarvan beskuldig dat hy pla­giaat pleeg. Volgens The Juice het die hele ding begin toe Sway gesê het die Suid-Afrikaanse host van The Daily Show is sy gunsteling-komediant. Peters was toe dadelik op sy perdjie en het vloek-vloek sy moer heeltemal gestrip: “Hoekom? As jy ’n fan van my is, hoef jy nie ’n fan van Trevor Noah te wees nie. Die skelm donner!” Hy voeg toe bitter by: “Gaan review net weer die tapes.” Hy beweer boonop dat ons snaaksste uitvoerproduk meer as een keer sy jokes gesteel het. “Ek het gedink dit sou stop, maar dit het net aanhou gebeur. Gaan kyk net hoe hy sy Russian-stukkie doen teenoor oor hoe ek myne doen.” Dit klink vir my na suur druiwe omdat Trev so vinnig groot opgang daar oor die waters gemaak het ...