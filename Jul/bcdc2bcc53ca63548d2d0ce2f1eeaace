BHEKI Cele, minister van polisie, se gemeenskapsvergadering in Hermanus is Vrydag kortgeknip toe woedende inwoners teen hom gedraai het. Sowat 3 000 mense het aanvanklik goedgesind na Cele geluister. Dit het verander toe Cele vurig begin raak. Die minister het gesê: “Die probleem is dat ons nie kan toelaat dat mense hulle soos hooligans gedra nie. Laas nag (Donderdag) het mense ’n polisieman met ’n byl aangeval.” Die cop is per helikopter na ’n hospitaal in Somerset-Wes geneem. Sy toestand is kritiek. Drie vuurwapens is uit sy voertuig gesteel, maar twee is teruggevind. Cele het gesê die cops sal ’n basiskamp oprig in Zwelihle totdat die derde gun gevind is. – News24