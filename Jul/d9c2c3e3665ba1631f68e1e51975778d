RETREAT taxi drivers is die moer in en weier om te ry omdat hulle “patetiese lone” betaal word. Die drivers het egter seker gemaak hul base gaan ly onder die staking, en nie customers nie. Die roetes en rank is steeds oop en taxi’s van omliggende areas, soos Steenberg en Wynberg, word toegelaat om commuters te vervoer. “Dit is ’n peaceful betoging. Dit gaan oor ons wages,” het Nazeem Damon, ’n taxi driver, vertel namens die 120 drivers wat gister begin staak het. “Ons gaan met so min geld huis toe en ons targets is baie hoog. Dit kan nie meer so aangaan nie.” Damon het gesê hul targets per dag is tussen R850 en R1 000. Dan moet hulle nog self petrol ingooi en hul rank rent betaal. “Dit vat baie uit ’n mens om heeldag op die pad te wees. Dan kry ons maar R450 of dalk minder vir die week.” David Kruger, ook ’n driver, het gesê R2 000 is baie minder as die minimum wage van R3 500. “Ons is al van vieruur die oggend op en kan tot agtuur saans werk. Ons het al verlede week ’n memorandum met ons concerns aan die Re­treat Taxi Associa­tion (RTA) oorhandig, maar teen Sondagaand het ons nog niks terugvoering gekry nie,” het Kruger gesê. In die memorandum word ook geëis dat restrictions op verskeie roetes opgehef word. “As ons van al die paaie gebruik kan maak, sal ons ons daaglikse targets maak,” het Damon verduidelik. Drivers het ook gesê hulle is ontevrede oor hoe hulle gedissiplineer word. Een van die drivers het aan Son gesê hy is om geen rede van sy roete afgehaal en was twee weke lank sonder werk. “Ek verdien klaar so min, dan doen hulle nog dít aan ’n mens. Dit is onregverdig.” Die drivers het almal saamgestem hulle sal voortgaan met hul vreedsame staking totdat hulle positiewe terugvoer kry. Volgens die voorsitter van die RTA, JJ Maans, het hy gister eers die memorandum ontvang. Hy het bevestig hy het ’n vergadering gehou met die 45 taxi-eienaars. “Ek het aan hulle gesê hulle moet self die finansiële probleme van hulle drywers oplos. “Drywers moenie kla as hulle nie wil uitgaan om customers te soek nie. “Hulle kan nie heeldag op die rank sit en gamble nie. Dit is teen die gedragskode van die RTA.” Hy het bygevoeg dat dit ook teen die gedragskode is om op ’n strike te gaan sonder om die RTA daaroor in te lig. “Dit veroorsaak net meer probleme. “Wat ek nie kan verstaan nie, is dat ek maandeliks vergaderings hou met die lede van die association. Hoekom word hierdie grievances nie op die vergaderings gelug nie?”