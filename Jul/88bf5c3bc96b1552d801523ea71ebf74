DUISENDE Baaienaars het gister op Mandela­dag goeie dade gedoen om eer aan wyle oudpres. Nelson Mandela te betoon. Mandeladag word jaarliks wêreldwyd op Madiba se verjaardag herdenk. Hy sou gister sy 100ste verjaardag gevier het. Mense word aangemoedig om 67 minute van hul tyd te gee om ’n verskil te maak in hul gemeenskap. In die Nelson Mandelabaai het inwoners en sake-ondernemings gister behoorlik moue opgerol en skouer aan die wiel gesit. Theo Jeptha en Deon Ferreira, Son se foto­grawe, het die goeie dade afgeneem. 