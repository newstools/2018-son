FABRIEKSWERKERS in die skoenbedryf sê hulle sal voortgaan met hul staking totdat die werkgewers hul eise nakom. Arbeiders van die Southern African Clothing & Textile Workers’ Union (Sactwu) en die National Union of Leather & Allied Workers (Nulaw) het Maandag in ’n beskermde nasionale staking opgetree. Dit het gekom nadat dié vakbonde die aanbod van ’n 6,25%-loonverhoging verwerp het. Nulaw sê in ’n ver­klaring sy werkers eis ’n loonverhoging van 9,5% en die uitbreiding van verlof vir gesinsverantwoordelikheid om vaderskapsverlof in te sluit. Kontak “Ons het oproepe ontvang van werkgewers wat bereid is om ’n oplossing vir die staking te kry. “Ons het hulle egter aangeraai om hul vereniging, die South African Footwear and Leather Industries Associa­tion (Saflia), te kontak. “Ons wag op die werkgewers. Intussen staan die vakbonde vas en gaan voort met dié beskermde staking.” Die Sactwu-hoofsekretaris, André Kriel, sê die staking groei sterk. Volgens hom het 90% van die 400 werkers by Green Cross in Epping hulle gister by die strike aangesluit. “ ’n Aantal fabrieke landwyd het hulle ook gister by ons staking aangesluit,” sê hy.