PRINSES Charlotte het dit vir die paparazzi duidelik gestel dat hulle nie welkom is by die teepaartie wat ná haar boetie, prins Louis, se doopdiens gehou is nie. Prins William en sy vrou, Kate Middleton, die hertogin van Cambridge, was dié week die eerste keer uit saam met ál drie hul koninklike bloedjies. Ek lees op The Juice dit was vir hul jongste telg, prins Louis, se doopdiens. Die aartsbiskop van Canterbury, Justin Welby, het prins Louis in die Chapel Royal in die St. James-paleis gedoop. As die fotograwe gedink het hulle kan die teepaartie ook bywoon, het die driejarige prinses Charlotte hulle gou vertel. Toe die koninklikes uit die chapel stap, het die kleine Charlotte na die foto­grawe gekyk en gesê: “Julle kom nie saam nie.” Hoewel Charlotte se derra gelyk het asof hy hom klaar wil lag vir sy cheeky meisiekind, het hy net verleë gegrinnik.