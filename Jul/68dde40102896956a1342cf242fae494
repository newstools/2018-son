KOURTNEY Kardashian (39) se katelknapie likes dit niks as sy haar boude vir die hele wêreld wys nie. Die mamma van drie het ’n sexy foto van haar met haar 65 miljoen followers op Instagram gedeel. Op die pic show sy haar famous Kardashian-boude in ’n piepklein floral bikini af. En die mense in die peanut gallery kon nie genoeg komplimente gee nie. Haar loopplankmodel-sussie, Kendall Jenner, het laat hoor: “Ja, tooshie!” Maar haar toy boy, Younes Bendjima (25), was lekker moerig toe sy haar bates so ten toon stel. Hy het ook daar in die comments sec­tion gekuier. Die jong lat het ewe snedig geskryf: “Is dit wat jy moet doen om likes te kry?” Younes het sy nare comment sommer bitter gou weer delete, maar dis nie hoe die internet werk nie. The Shade Room was te vinnig vir hom. Nou lê screenshots van die comment die hele net vol.