DIE Nelson Mandela-Universiteit het ’n leerstoel vir kritiese studies in transformasie vir hoër onderwys (CriSHET) bekend gestel om die stadige pas van transformasie in hoër onderwys teen te werk. Volgens Zandile Mbabela, ’n universiteitswoordvoerder, is daar die afgelope dekade deur verskeie inisiatiewe hard gewerk aan die verdieping van transformasie by die instelling en om by te dra tot die nasionale gesprek hieroor. “Hierdie werk het ’n vrugtevolle wegspringplek gebied vir die vestiging van CriSHET. “Prof. André Keet, ’n spe­sialis in transformasie en maatskaplike geregtigheid, is in 2017 as die voorsitter aangewys. CriSHET is ’n strategiese pos wat bekend gestel is om die transformasie-agenda van die universiteit te bestuur deur dit in kritiese studies te grond binne die raamwerk van ’n voorgestelde Afrika-kurrikulum. Uitvoer “Dit sluit in dat dit ’n strategiese hulpbron is vir verskeie rolspelers, intern en ekstern, en om die leierskapspan te ondersteun. Dit posisioneer die Nelson Mandela-Universiteit in die sektor vir hoër onderwys.” Keet is ’n leidende figuur in die bestudering, uitvoer en lei van transformasie binne hoër onderwys. Die professor bring baie ervaring na die CriSHET-voorsitterskap.