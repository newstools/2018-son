DIE mayor van North Providence in Amerika sê hy voel vere vir ’n onvleiende muurskildery van hom wat met ’n kroon op sy kop en ’n foon in sy hand op ’n toilet sit. Dit volg ná ’n lang dispuut met An­thony Farina oor ’n gebou wat die einste mayor, Charles Lombardi, onveilig verklaar het. Farina, die eienaar van die gebou, het die kunstenaar Paul Morse opdrag gegee om die mural te doen. – abcnews.go.com