COPS in Ngqamakhwe, King William’s Town, het ’n man (58) gearresteer vir die moord op sy seun (24). Die misdaad is gepleeg toe die pa en seun Saterdag 09:00 met mekaar gestry het. So sê kapt. Jackson Manatha ’n polisiewoord­voerder. Manatha sê die pa en seun was by hul huis in die Gquma- informele neder­setting, Ngculu Vil­lage, in Ngqamakhwe. Mes Hy vertel die pa het na ’n nabygeleë huis gegaan. Die seun het ’n rukkie later toe ook na die huis gegaan. Manatha sê ’n argument het tussen die pa en seun uitgebreek. Die pa het toe na be­wering ’n mes uitgepluk en sy seun daarmee in die bolyf gesteek. Die seun het op die toneel beswyk. Manatha kon nie sê waaroor die argument gehandel het nie. Die pa sal na verwagting vandag in die Ngqamakhwe-landdroshof verskyn.