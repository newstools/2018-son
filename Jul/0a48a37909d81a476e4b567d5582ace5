KAN Chippa United se mal transfer window ’n impak op die veld hê? Daar is amper niks wat nie in die transfer window by die Chilli Boys gebeur het nie. ’n Bron na aan die span het wel aan Son op Sondag gesê dat die kamp baie rustig is. Volgens hom is Dan Malesela, die Chippa-breier, en die spanlede se fokus net op hul eerste wedstryd teen Bloemfontein Celtic. Chippa het Gift Motupa van Baroka FC (Bafana Bafana-ster) vroeg ’n kontrak laat teken, maar net twee weke later verkoop. Daarna het Chippa Vladislav Heric, wat die span laas seisoen goed afgerig het, permanent aangestel, maar net 12 dae later met Malesela te vervang – nadat hy die klub verlede seisoen op ’n baie suur noot verlaat het. Dan het hulle 15 spelers bekend gemaak van wie twee nog missing blyk te wees. Nathan Gertse, verdediger van CT All Stars, is volgens sy agent by Chippa, maar die speler is nie in die Baai nie. Chippa se bestuur sê hulle weet niks van hom nie. Chippa het Daine Klate (mees bekroonde PSL-speler) ook na die Baai gebring. Dan het die Pirates-spelers besluit om hul skuiwe van die hand te wys.