DIE Westelike Provinsie, Boland, Blou Bulle en SWD-Arende het gister verseker dat hulle ’n kans staan om die eindstryd van die o. 13-Cravenweek by die Hoërskool Diamantveld in Kimberley te haal. Dít nadat die spanne hul tweede oorwinnings in die toernooi behaal het. Die OP het goed teruggeveg teen die Griffons om 36-0 as oorwinnaar uit die stryd te tree in hul tweede wedstryd. Dít nadat die OP Maandag met net een punt in sy eerste wedstryd teen Griekwas vasgeval het – 18-17. Die OP het op die aanval begin teen die Griffons en nooit opgehou nie. Die jong OP-span het goeie hardlooprugby gespeel en goeie balvaardighede toegepas, terwyl die verdediging ook goed gevaar het om die opposisie uit te hou. Die alomvattende vertoning het die sege verseker met ses drieë, waarvan Lawu Bulali twee aangeteken het. Geskep Grens het ook sy teleurstellende begin tot die toernooi afgeskud om met 20-10 oor Namibië te seëvier. Hy het Maandag lelik teen die Goue Leeus vasgeval – 29-7. Grens het sy geleenthede mooi geskep om vier drieë te druk. Bunono Jabavu het twee van sy span se drieë gedruk, terwyl albei van Namibië se drieë ná die breek aangeteken is. Die stryd tussen die Grens Binnelandse streekspan en Zimbabwe was ’n taai geveg, maar die besoekers se vermoë om hul kanse te benut, het verseker dat hulle twee drieë en ’n strafdoel aangeteken het vir ’n 13-0-sege. Uitslae (Dag 1): Blou Bulle k Sharks 34-0; Boland k Pumas 37-10; Limpopo k Zimbabwe 24-14; Griffons k Grens-streekspan 31-7; WP k Luiperds 44-5; SWD k Namibië 24-0; Vrystaat k Valke 24-21; OP k Griekwas 18-17; Goue Leeus k Grens 29-7. (Dag 2): Grens k Pumas 20-10, Luiperds k Namibië 27-0; Sharks k Limpopo 34-8; Zimbabwe k Grens-streekspan 13-0; OP k Griffons 36-0; Valke k Griekwas 15-0; WP k Vrystaat 64-10; Blou Bulle t SWD, 12-12; Boland k Goue Leeus 22-20.