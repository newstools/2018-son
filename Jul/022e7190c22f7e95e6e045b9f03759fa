DIE winter is vir baie behoeftiges ? nagmerrie om te oorleef. ’n Mens hoor dikwels dié tyd van die jaar stories van oorstromings en brande wat skuilings vernietig. In hul pogings om warm te bly, verloor mense hul lewe. Soms moet ? mens die moed van ’n leeu hê om verby al die swaarkry te kyk. Jy besef nie altyd die uitwerking van die koue totdat jy dit eerstehands beleef nie. Dan wonder jy hoe sommige mense dit regkry om in die haglike omstandighede te leef. Op ’n onlangse besoek aan die Kleinvlei-daghospitaal het die stand van baie behoeftiges my getref. Terwyl ek daar was, kon ek dit sien aan die karige klere van die kindertjies, die wanhoop op die ouers se gesigte en die ongeduld van nog ’n dag sonder ’n plan. “Die meeste van dié mense kan werk, maar werk is skaars, soos almal weet,” sê ? antie met ? uitdrukkinglose gesig. As jy dit durf waag om negatiewe kommentaar te lewer, word jy vinnig in die bek geruk. Daar was wel een ligpunt: ? Paartjie wat uit die kattebak van hul motor warm sop en brood uitdeel. Wat vir my absoluut merkwaardig was, was die warm, oop glimlag van die vrou. Sy doen dit met oorgawe en liefde – al jare lank, moes ek tussen die mense hoor. Toe die koppies byna almal vuil en gebruik is, span sy van die jonger geslag in om dit te was. En dit bring my by ? gedagte. Hoeveel sou sy bereik as daar meer helpende hande was? ’n Mens het so baie. Soos die ou klere in die hangkas wat nie meer pas nie, die borde kos wat soms vir die hond uitgekrap word. Op dié manier word dit ? rimpel-effek wat uitkring en ander raak. Die idee is om te volg in die voetspore van ’n ander wat reeds die voorbeeld stel. Dit vat geweldig baie vir ? mens om uit jou negatiewe denke te ontsnap. Die meeste beskou dit as ? reg pleks van ? voorreg om in so ? tou te staan. Ek sien ? vrou, kind op die heup en met ? dooie skynsel in haar oë. Enige hoop vir ? beter môre het soos ? klein liggie aan die binnekant van haar siel uitgedoof. My oë fokus op ? middeljarige man. Sy oë blink en sy tred is lig toe hy die pad na die tou kruis. Die manier waarop hy sy hande om die koppie vou, wys die waardering vir wat hy kry. Dit is die klein aksie wat ? kettingreaksie word. Natuurlik kan ? mens deur net na iemand te kyk, ’n mening oor die stand van die persoon se lewe vorm. Maar jy kan nie oordeel tensy jy in iemand anders se skoene geloop het nie. Tog kan ? mens inspirasie put uit mense soos dié paartjie wat hul tyd en veel meer opoffer om sop uit hul kar se kattebak uit te deel. Dit kos min om liefde te gee. Ek glo hul onbaatsugtige daad maak ? verskil in baie mense se lewe.