TWEE verdagtes is Dinsdagaand vir die onwettige besit van perlemoen gearresteer. Volgens lt.kol. Andrè Traut, polisiewoordvoerder, was uitgeslape lede van Parow se misdaadvoorkomingseenheid op patrollie toe hulle die verdagtes opmerk. “Die lede het ’n verdagte voertuig in De Tygerweg gesien en ondersoek ingestel. “Die voertuig is deursoek en 74 perlemoene ter waarde van R13 800 is gekry.” Volgens Traut is die insittendes gearresteer. Hulle sal in die hof verskyn sodra hulle aangekla word.