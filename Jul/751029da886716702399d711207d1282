GIGI Hadid en Zayn Malik se verhouding is nie fake nie. Die supermodel het in ’n ellelange Instagram post uitgevaar teen ’n internet-troll. Ek sien nou op Elle.com sy het dit duidelik gemaak dat haar verhouding met die sanger nie net ’n PR-foefie is nie, maar dat hulle mekaar liefhet. Die tweetjies het mos tyd vir speel. Eers breek hulle op en dan maak hulle weer op. En Zayn het onlangs gesê hy gaan nie kommentaar lewer oor sy verhouding nie. Maar Gigi gee nie om om oor hul verhouding te praat nie. Die troll het uitgewys dat Zayn nie eens meer sy kamstige meisie op Instagram follow nie en Gigi was nie lui om die troll op haar plek te sit nie. Gigi kap terug: “Ek het nie sy follow nodig nie, my oë is op sy bors getatoeëer.” Die sexy Victoria’s Secret-model het ook gesê as sy nie so famous was nie, sou sy meer oor haar berk ge-post het. “Dit is net so hartseer dat ek my verhouding moet defend. Ek wil net soms soos ’n normale meisie wees met ’n normale ou.” Verkeerde bus, sussie. Jy het die beroemde wêreld gekies. Jy moet maar net deal met die nuuskierige agies.