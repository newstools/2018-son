VLEIS wat in ’n laboratorium gekweek is, sal dalk al teen einde vanjaar op winkelrakke verskyn. Só sê Josh Tet­rick, CEO van die sogenaamde “skoon vleis”-vervaardiger Just. Volgens Tetrick is die fake vleis “net maande weg”. Chicken nuggets, wors en foie gras behoort dan in restaurante in Amerika en Asië kop uit te steek. Die vleis groei soos dié van enige dier, maar uit stamselle eerder as ’n lewende organisme. – CNN