DIE nasionale werkkomitee van die ANC het nuwe lede in sy kommissie vir integriteit aangestel. George Mashamba, wat op Robbeneiland ’n gevangene was, vervang die veteraan­vryheidsvegter Andrew Mlangeni as voorsitter. Mlangeni (93) bly ’n lid. Mashamba sal ’n span van nege veterane lei. Die kommissie ondersoek ANC-lede wat die party se beeld deur korrupsie of onetiese gedrag skade doen. Hy hoef nie te wag dat die beskuldigdes in die hof verskyn voordat ’n ondersoek begin nie. Omstredenheid het in 2007 uitgebreek toe Jacob Zuma, wat in 2009 president geword het, geweier het om te bedank nadat die kommissie hom gevra het om dit te doen. – News24