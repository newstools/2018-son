ARIANA GRANDE en haar verloofde, Pete Davidson, maak mense moerig met hul alewige gevry, en hulle weet dit! Die duifies het mos bitter gou verloof geword, tatoes van mekaar gekry en dit lyk nou of hulle nie genoeg van mekaar kan kry nie. Ek lees op Us Weekly die “Dangerous Woman”-sangeres het ’n foto van haar en haar kitsverloofde op Instagram gelaai. By die foto van haar en haar komediant-ou skryf die sangeres: “My baby is baie lief vir my.” En dan ewe soetsappig laat die host van Saturday Night Live in die comments hoor: “Meer as enigiets anders.” Ari meen toe dat mense al mooi siek en sat is van hul public affec­tion. “Ons is k*k irriterend,” het die sangeres later geskryf. Ja, julle is reg. Ons is mooi gatvol van jul liefdesbetuigings. Doen dit maar agter toe deure, dankie.