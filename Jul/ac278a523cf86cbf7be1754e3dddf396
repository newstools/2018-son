GARBIÑE Muguruza van Spanje het die verdediging van haar Wimbledon-titel op ’n positiewe noot begin met ’n sege van 6-2, 7-5 oor Naomi Broady van Brittanje. Muguruza hoop om haar derde eindstryd te haal ná haar sege verlede jaar oor Venus Williams en haar nederlaag teen Serena in 2015. Met Andy Murray se onttrekking aan dié toernooi is Brittanje se kandidate dun gesaai om vanjaar met enige louere weg te stap. Kyle Edmund (#17) het as Brittanje se voorste gekeurde speler na vore getree en met ’n indrukwekkende oorwinning van 6-2, 6-3, 7-5 sy veldtog teen die Aussie Alex Bolt afgeskop. Johanna Konta (#24), hoogste gekeurde Britse vrou, het sedert haar posisie as semi-finalis in verlede jaar se Grand Slam gesukkel. Sy moes diep grawe om die Rus Natalia Vikhlyantseva (#88) met 7-5, 7-6 (9/7) uit te skakel. Die Argentyn Juan Martín del Potro (#4) het sy veldtog op ’n positiewe noot begin met ’n skitterende sege van 6-3, 6-4, 6-3 oor Peter Gojowczyk van Duitsland