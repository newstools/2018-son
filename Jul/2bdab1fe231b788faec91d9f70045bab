DIE Australiese skeidsregter Angus Gardner (33) sal Saterdag die eindstryd van vanjaar se Superrugby-kompetisie behartig. Die Crusaders kom eers­komende Saterdag 09:35 teen die Lions in Christchurch te staan. Al was die gasheer vir die eindstryd nog nie bekend nie, het Sanzaar Vrydag al aangekondig Gardner gaan in beheer wees van die eindstryd. Jaco Peyper van Suid-Afrika en Glen Jackson van Nieu-Seeland het die naweek se halfeindstryde in onder­skeidelik Christchurch en Johannesburg hanteer. Dit sal Gardner se eerste Superrugby-eindstryd wees. Hy het in 2012 in sy eerste Super-wedstryd geblaas toe die Reds en Rebels mekaar gepak het.