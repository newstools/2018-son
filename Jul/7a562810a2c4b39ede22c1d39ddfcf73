PRESIES ’n eeu gelede is Nelson Mandela in die Oos-Kaapse dorpie Mvezo gebore. Vandag vier die hele land sy geboorte deur dié reus se voorbeeld te volg. Honderde mense, onder meer staatsmanne, het gister met dié viering in die Wanderers-stadion in Johannesburg begin. Mandela is in Desember 2013 weens ’n longinfeksie dood. Opgetree Pres. Cyril Ramaphosa en Mandela se weduwee, Graça Machel, was onder die sprekers. Die Kaapse burgemeester, Patricia de Lille, het langs Lindiwe Mazibuko, die voormalige DA-parlement se leier, in die afdeling vir hoogwaardigheidsbekleërs gesit. Die Amerikaanse oudpres. Barack Obama het ook vir die geleentheid Suid-Afrika toe gekom. Hy het opgetree as gasspreker by die event, wat deur miljoene mense wêreldwyd regstreeks op TV gevolg is. Obama het Madiba geprys vir sy wysheid om van sy pos weg te stap toe sy werk klaar was. Hy sê verder: “Dis feite dat rassediskriminasie nog bestaan in Amerika en Suid-Afrika. Vroue word steeds min betaal in vergelyking met mans om dieselfde werk te doen.” Obama voeg by: “Daarom, op Madiba se 100ste verjaardag, staan ons nou by ’n kruispad ... “Ek glo in Nelson Mandela se visie. Ek glo in ’n droom wat Mahatma Gandhi, Martin Luther King en Abraham Lincoln deel. Ek glo in ’n visie van gelykheid, geregtigheid en multi-demokrasie. “Dis waardes gegrond op die belofte dat mense gelyk geskape is. “En ek glo dat ’n wêreld wat deur hierdie beginsels regeer word, moontlik is. En dit kan meer vrede en meer samewerking meebring. Ek glo ons het geen ander keuse as om voort te beweeg nie.” Een van die land se rykste sakemanne, Patrice Motsepe, het ook die skare toegespreek. Hy sê in Afrikaans: “Dis eintlik ook belangrik dat ons almal saamstaan in die gees van Mandela.” In sy verwelkoming van Obama sê hy: “Jy (Obama) verteenwoordig Afrika se beste, Amerika se beste en die wêreld se beste.” Ramaphosa sê op sy beurt Mandela was ’n man op wie ons almal trots is om die stigter van ons demokratiese land te noem. Onselfsugtig “Hy (Mandela) word wêreldwyd geëer,” sê Rama­phosa. “Daar is standbeelde van hom reg oor die wêreld. “Soos ons was hy nooit perfek nie. Daarom het hy altyd daartoe gestreef om ’n beter weergawe van homself te wees. “Madiba het ons geleer om te streef, te struggle en te doen en só onselfsugtig te doen. “Madiba se legacy is dat hy verwag dat ons baklei vir die belange van die armes, die kwesbares en gemarginaliseerdes. “Die Thuma Mina (Stuur My)-boodskap is deur niemand anders as Madiba geïnspireer. Sy gees is hier en hy stuur ons almal nou.” Mandela se lewe het ’n nederige begin gehad op die Oos-Kaapse platteland voordat hy koshuise bygewoon en later na Johannesburg verhuis het waar hy ’n lawyer geword en homself by die ANC aangesluit het. In 1964 is Mandela, sowel as ander ANC-leiers soos Walter Sisulu en oud.pres. Thabo Mbeki se pa, Govan Mbeki, tot lewenslank vir staatsverraad gevonnis. Hulle is almal na die gevangenis op Robbeneiland geneem. In 1982 is Mandela na die Pollsmoor-gevangenis geskuif. Hy het eers in Februarie 1990 sy eerste treë as ’n vry man van die Victor Verster-gevangenis in die Paarl gegee. Mandela het sy eerste speech as ’n vry man gelewer aan duisende mense wat op die Parade was. Dít van die Kaapse stadsaal se balkon waar hy gestaan het. Op 27 April 1994 het Mandela die land se eerste demokratiese president geword. Ná een termyn in die land se top-pos het sy termyn in 1999 tot ’n einde gekom. ’n Paar jaar later het hy van alle openbare aktiwi­teite afgetree. 