HOEWEL die Brasiliaanse sokkerspan met leë hande van die Wêreldbeker-sokkertoernooi (WB) in Rusland teruggekeer het, is die spelers soos helde in Rio de Janeiro verwelkom. Brasilië was een van die groot gunstelinge om die WB-titel te verower; dit sou sy sesde gewees het. Niemand het egter verwag dat België die Selecao (Portugees vir “Die Uitverkorenes”) in die kwarteindronde sou uitskakel nie. Brasilië se sokker-mal fans beskou sy mislukkings in dié skouspel gewoonlik met veragting. Luidkeels Dis immers nou al vier WB’s waarin Brasilië nie die eerste prys kon wen nie. Sokkergeesdriftiges het hul helde nietemin in hul hordes op die lughawe ingewag om hulle luidkeels terug­ te verwelkom. Dit het spelers soos Casimero en Philippe Cou­tinhou die vrymoedigheid gebied om darem met die fans te gesels en so ’n paar selfies te neem. Die afrigter van Brasilië, Tite, het die skare bedank vir hul lojaliteit, al was die veldtog nóg ’n yslike mislukking. – Reuters