DIE polisie van Grassy Park het ook hul deel gedoen vir Mandela-dag. Hulle het vandeesweek ’n dag aangebied waar kinders bewus gemaak is van misdaad. Die program is op die perseel van die Jabulani-sentrum in Parkwood gehou. Dit is aangebied deur Jasmine Abraham en haar personeel, wat ook daagliks kos gee vir weerlose mense. ’n Groot groep kinders het na die polisie se lesing oor veiligheid en misdaadvoorkoming geluister. Hulle het ook ’n brosjure gekry getiteld Let’s ­Learn with the Police. Dit bevat wenke oor misdaadvoor­koming, asook sketse wat kinders maklik sal verstaan. Die brosjure is in 11 tale beskikbaar en mense word aangemoedig om dit te kry. Die kinders het kos en snacks gekry wat deur besighede verskaf is. Abrahams het die polisie van Grassy Park bedank vir die program wat aangebied is. Sy het bygevoeg dat haar perseel beskikbaar is vir events wat aangebied word om die gemeenskap van Parkwood te help. Oudpres. Nelson Mandela se 100ste verjaardag sal ook gevier word. 