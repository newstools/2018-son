EK HET gewonder wanneer die sprokie in realiteit gaan verander. Kyk, as jy nou nog nie van Meghan, die celeb-hertogin van Sussex, weet nie, was jy seker die laaste paar maande onder ’n klip. Sy is mos met prins Harry getroud. En die couple lyk op die oog af heel casual. Maar ek lees nou op Bang Showbiz die arme girl is mos nou aangeraai om meer “tradisioneel royal” aan te trek. Dít kom nadat sy aangedui het sy wil ’n tux dra wanneer sy en die hertog later vanjaar Down Under gaan toer. Maar toe stop iets genaamd royal protocol haar in haar spore. Sy het al in die verlede verskeie kere fitted suits gedra op uitstappies saam met haar hubby. Meghan het onlangs op reis in Ierland ’n fitted swart Givenchy-broekpak met ’n wit T-hemp gedra en sy het baie fine gelyk. Nou lyk dit die aktrise is klaar met Suits én suits. Shame!