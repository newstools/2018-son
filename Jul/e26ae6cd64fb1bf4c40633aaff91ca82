DIE Overstrand-munisipaliteit wil byna 150 gesinne in Zwelihle, Hermanus, teen einde Augustus na noodbehuising skuif. Zwelihle bestaan uit formele huise en backyarders, berig GroundUp. Die backyarders betoog al maande lank en eis grond om op te woon. Baie is nou op straat oor hulle nie hul rent kan betaal nie. In die betoging is daar gekla oor verbreekte beloftes, munisipale wanbestuur en ’n omstrede deal rondom ’n stuk grond in Schulphoek. Die munisipaliteit beoog om die sowat 150 families op ’n stuk grond te huisves wat langs ’n ou tiep in Zwelihle skoongemaak word.