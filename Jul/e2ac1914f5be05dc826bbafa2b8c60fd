KATHY Griffin (57) joke in haar nuwe show oor die groot fight wat sy en Ellen DeGeneres (60) oor oorle’ Joan Rivers gehad het. Die grapjas vertel sy en Joan het tydens hul laaste ete saam oor Ellen gepraat. Kathy pak uit: “Ëen van die dinge wat Joan regtig baie seergemaak het, was dat Ellen altyd na haar gekap en gedink het sy is net vulgêr en glad nie snaaks nie.” Kathy sê ook sy het Ellen gesmeek om die strydbyl te begrawe nadat die host van Fashion Police in 2014 op 81 dood is. “Ek het haar gebel en gesê ek dink net sy moet al die haat teenoor Joan laat vaar. Ek het haar gesê Joan is nou dood en dat sy ’n f*kk*n tribute moet doen.” Kathy het gesê sy was baie ontsteld toe Ellen die voorstel afskiet. Nou kan ek nie wag om te hoor wat Ellen hier­omtrent gaan sê nie ...