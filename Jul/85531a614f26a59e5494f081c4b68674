INSKRYWINGS word nou aanvaar vir Blisters for Bread in samewerking met Lucky Star. Die Peninsula School Feeding Association (PSFA) moedig mense reeds aan vir dié pretloop op 26 Augustus. Die gewilde jaarlikse geldinsamelingsgeleentheid vir liefdadigheid begin by die Groenpunt-krieketklub en sal twee roetes langs die Seepunt-promenade insluit. Daar is ’n 10 km-staptog wat 07:30 begin en ’n 5 km-staptog wat 08:00 aan die gang kom. Die beginpunt is in Fritz Sonnenbergweg buite die Groenpunt-krieketklub langsaan die Kaapstad-stadion. Die inskrywingsgeld is R60, wat die PSFA in staat sal stel om aan 20 kinders 2 heilsame, gesonde maaltye per dag te gee. ’n Maksimum van 13 000 mense sal kan deelneem en 100% van die inskrywingsgeld sal bestee word aan kos vir die kinders. Elke deelnemer kry ’n medalje en ’n yskoue Coke. Die T-hemde vir stappers is vanjaar swart en kos R100. Met die ondersteuning en deelname van die publiek sien die PSFA daarna uit om baie meer te bereik. Van die inskrywingsgeld alleen hoop die liggaam om 1 733 honger skoolkinders vir ’n hele jaar te voed. Die 2018-pretloop is gewaarborg om so vermaaklik en opwindend te wees as dié van vorige jare met lewendige musiek, kosstalletjies en pryse. Deelnemers sal by die eindstreep vermaak word deur die MTV Afrika-pryswenner Kyle Deutsch, Heart FM-omroepers, van die Kaap se beste dansers en baie meer. Vanjaar vier Blisters ’n belangrike mylpaal in sy geskiedenis – sy 50ste herdenking! Die eerste Blisters for Bread-pretloop is in 1958 deur 146 seuns van Savio College in Lansdowne gereël. Die hartoorplantingspionier dr. prof. Chris Barnard en dr. Philip Blaiberg, wat ’n hartoorplanting oorleef het, was onder die borge wat tot die totaal van R2 644,62 bygedra het wat ingesamel is. Inskrywings kan aanlyn gedoen word of die inskrywingsvorm kan afgelaai word by psfa.org.za. Inskrywingsvorms kan ook afgehaal word by PSFA se kantore in die Sheffield-nywerheidspark by Purdeyweg 26, Philippi, Top Events se kantore by Koebergweg 6, Maitland, of by deelnemende Pick n Pay- en Sportsmans Warehouse-takke in en om Kaapstad. Die sluitingsdatum vir groepinskrywings is 29 Julie, 5 Augustus vir gewone inskrywings en 19 Augustus vir aanlyn inskrywings. Saam moet ons honger-snood klop, want jy kan nie ’n honger kind onderrig nie. Vir inligting, kontak Karen of Andrea gerus by Top Events by 021 511 7130 of e-pos info@­topevents.co.za