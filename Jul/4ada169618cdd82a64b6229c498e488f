DIE Hollywood-akteur George Clooney was in ’n motorfietsongeluk. ’n Italiaanse koerant het berig hy is in ’n plaaslike hospitaal in Sardinië opgeneem nadat hy in ’n botsing betrokke was. Die dagblad La Nuova­ Sardegna sê George se beserings is nie ernstig nie, maar hy is na die noodgevalle-afdeling van die John Paul II-hospitaal geneem. Die polisie het gesê hulle het geen inligting oor die ongeluk nie. Luidens die Italiaanse nuusagentskap Ansa was die 57-jarige akteur op pad na die stel van sy nuwe TV-reeks, Catch-22, toe sy scooter ’n kar getref het. Die ongeluk het naby Costa Corallina in die provinsie Olbia-Tempio gebeur. Clooney hret ’n huis in Como, Italië.