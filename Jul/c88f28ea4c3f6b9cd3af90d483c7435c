DIE speurtak van Wellington­ soek die publiek se hulp om hul “Sonkrag­’’ aan te skakel en die polisie te help om die moord op ’n 13-jarige op te los. Cheslin Cloete van Hillcrest, Wellington, is op 30 Junie vermoor. Cheslin is met ’n sambreel in die oog gegooi en ook verskeie kere oor die kop geslaan. Hy is die volgende dag in die Tygerberg-hospitaal oorlede. Niemand is nog in hegtenis geneem vir die moord nie. Wellington-speurders ondersoek ’n klag van moord. Mense met inligting word gevra om die Wellingtonse polisie te bel by 021 864 9600 of 021 864 8440.