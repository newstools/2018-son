CARDI B meen die polisie het haar man geteiken oor hy swart en suksesvol is. Die rapper Offset is laas naweek naby Atlanta, Georgia, gearresteer. Die Migos-ster is agter tralies op verskeie klagte, waaronder die besit van dagga, die besit van ’n vuurwapen, die besit van ’n wapen tydens ’n misdaad en ’n verkeersoortreding toe hy oor ’n soliede lyn van baan verwissel het. Volgend IOL glo die nuwe mammie haar hubby is onskuldig. ’n Ingeligte verklap Cardi reken manlief het nie eens ’n gun by hom gehad nie. “Sy dink nie hy het enige wette verontagsaam, behalwe dat hy ’n ryk suksesvolle rapper is nie. “Hy besit geen vuurwapens nie. Die hip-hop cops het hom ge-target. “Al moet hy tronk toe, sal sy steeds by hom staan en hom ondersteun.”