DIT sal vandag geen mak­like taak vir die Gardens-rugbyspan wees om onoorwonne te bly nie. Hoewel Gardens die enigste onoorwonne span in die Oostelike Provinsie se Grand Challenge is, lê ’n groot uit­daging voor. Die Groentruie van Uitenhage moet Park in ’n toptien-wedstryd in Port Elizabeth aandurf. En op Londtpark, sy tuisveld, is Park altyd ’n moeilike kalant om onder te kry. Park se kenmerkende fisieke­ aanslag kan Gardens onder druk plaas. Toestande Die besoekers is egter ’n goed geoliede eenheid wat weet hoe om kalm te bly. ’n Ander faktor wat in gedagte gehou moet word, is die toestande, want nat en koue weer word voorspel. Londtpark en die meeste ander velde in die Oos-Kaap is egter kliphard weens die droogte, so ’n bietjie reën behoort nie ’n verskil te maak nie. Dié kragmeting is een waarna ’n mens kan uitsien. Dit behoort dus te verloop soos die toestand van die veld – kliphard. Progress speel op sy tuisveld in Uitenhage teen Harlequins in wat ’n aanskoulike wedstryd behoort te wees. Missionvale sal sy tuisveldvoordeel moet benut om Polisie­ te troef. Kruisfontein sal in Humansdorp wakker moet wees om die on­voorspelbare Despatch te klop. ) Bepalings (tuisspanne eerste): Park t Gardens; Progress t Harle­quins; Missionvale t Polisie­; Star of Hope t Madibaz; Kruisfontein t Despatch. Afskop: 15:30.