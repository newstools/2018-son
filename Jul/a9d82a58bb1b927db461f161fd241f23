DIÉ resep lewer ongeveer 24 plaatkoekies. Bestanddele: 500 mF koekmeel 20 mF bakpoeier 5 mF sout 20 mF suiker 2 eiers 25 mF olie 350 mF melk olie om in te braai Metode: 1. Sif die meel, bakpoeier, sout en suiker saam in ’n mengbak. 2. Klits die eiers en roer die olie en melk by. Voeg die eiermengsel by die meelmengsel en klits dit met ’n elektriese klitser totdat dit soos dik room lyk. 3. Laat dit ’n halfuur staan. 4. Maak ’n bietjie olie in ’n braaipan warm (dit moet net die bodem bedek en nie te diep wees nie). Skep lepels vol beslag in die warm olie. 5. Braai die plaatkoekies aan die een kant totdat lug­blasies bo-op vorm. Draai dit om en braai die ander kant bruin. 6. Sit dit voor met botter, stroop, heuning, gerasperde kaas of geklitste room met aarbeiskyfies. 