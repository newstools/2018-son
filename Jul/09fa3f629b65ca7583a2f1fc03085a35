’N COP in Amerika was in ’n dramatiese jaagtog betrokke – met ’n groot skilpad. Adjunk-sheriff Bryan Bowman van Marion County, Florida, het ’n video van die low-speed chase opgeneem. Die cop se monoloog laat ’n mens dink hy is op die spoor van ’n menslike verdagte. Hy begin ewe ernstig: “Die nerve van dié ou! Hy ry letterlik 1,6 km/h in ’n 50 km/h-sone! Hy lyk 100 jaar oud.” Dan draai die kamera na die “verdagte” – ’n skillie wat stadig in die middel van die pad aanpiekel. – Cover Media