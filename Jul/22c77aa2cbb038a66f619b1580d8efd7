EEN van die dae is Chance The Rapper ook ’n geringde voël. Ek lees op people.com die “No Problem”-rapper het sy langtermyn-meisie, Kirsten Corley, Woensdag om haar hand gevra. Hy het ’n oulike video op sosiale media gedeel waarin hy op sy een knie gaan en haar vra: “Kirsten Corley, sal jy van my ’n man maak en my vrou word?” En natuurlik het sy heel tranerig die jawoord gegee. Die tweetjies het ’n pragtige dogtertjie, Kensli Bennett (2), saam en dié kon nie blyer gewees het oor die nuus nie. Toe haar ma die jawoord gee, het sy na hulle toe gehardloop en die drietjies het mekaar vasgehou. Die verloofde paartjie het in 2013 begin date, maar in 2016 opge- breek. Kirsten het die hof toe gevra om hofpapiere uit te reik om te verklaar dat Chance haar baby daddy is. Sy is ook aangewys as hul dogtertjie se sole caretaker. In 2017 het sy die hofsaak terug­getrek en die twee het weer versoen.