BONANG Matheba sal binnekort die verhoog deel met die regte Queen B. Ek sien op Instagram die TV- en radioaanbieder het aangekondig sy gaan een van die aanbieders by Global Citizen se fees in Jozi wees. Die organisasie Global Citizen het mos aangekondig dat hy groot sterre soos Beyoncé, Jay-Z, Ed Sheeran en Pharrell Williams na Mzansi gaan bring. Global Citizen en House of Mandela bied dié konsert aan as deel van ’n reeks internasionale events ter viering van oudpres. Nelson Mandela se 100ste verjaardag, wat op 18 Julie sou gewees het. Die konsert gaan op 2 Desember in die FNB-stadion in Johannesburg gehou word. Dit is gratis, maar jy moet steeds ’n kaartjie hê om dit by te woon. Fans kan van 21 Augustus af hul tikkets kry by globalcitizen.org.za. Bonang gaan die konsert co-host saam met Oprah Winfrey, Naomi Campbell, Tyler Perry, Forest Whitaker, Gayle King en Bob Geldof.