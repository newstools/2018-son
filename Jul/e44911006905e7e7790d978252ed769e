DIE Biebs het troukoors. Justin Bieber (24) gaan nie nog lank verloof wees nie – hy beplan om Hailey Baldwin (21) sommer gou-gou sy vroutjie te maak. Die “Baby”-sanger het minder as ’n week gelede die groot vraag in die Bahamas vir sy supermodel gevra, maar E! Onlineberig die duifies is al weer haastig op pad na die altaar. ’n Ingeligte na aan die pas verloofdes vertel: “Justin en Hailey Baldwin het al klaar hul trouplanne bespreek en hulle wil ’n baie kort verlowing hê. Hulle wil al volgende jaar trou en beoog om ’n klein en intieme troue te hê.” Die ingeligte wei uit: “Albei hul ouers gaan baie betrokke by die troureëlings wees en hulle wil nie ’n groot deal van die celebration maak nie. Die troue gaan nie over the top wees nie.” Die tweetjies kan maar die brieke aandraai, want net nou die dag nog was Selena Gomez sy alles en nou ewe skielik wil hy hê Hailey moet so gou moontlik sy vrou word ...