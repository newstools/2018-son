KYK, ek wil net my hande in vandag se sokker-bae se hare verstrengel. Dimples en ’n krulkop is ’n dodelike kombinasie en dit laat menige vrou leepoog na Marouane Fellaini staar. En asof een hemelse lyf nie genoeg is nie, het die Belg ’n ewe aantreklike tweelingbroer. Die 30-jarige sokkerspeler draf vir België uit in die Wêreldbeker en speel ook vir die superklub Manchester United. Ek hoor hy is nie te gewild by Man U se fans nie, maar ons is net hier om te drool, want mooi bly mos mooi, of hoe? As daar enige speler is wat jy dink verdien om op dié blad te pryk, kan jy vir my ’n e-pos stuur. Dan kan ons ander lesers ook lekker drool.