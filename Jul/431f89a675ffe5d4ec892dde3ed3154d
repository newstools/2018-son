JULLE, Rob Lowe (54) is in ons mooie Mzansi. Al is die ster van The West Wing vir werk hier, keer dit hom nie om vet pret te hê nie. Sowat twee weke gelede het die sangeres Ciara (32) en haar man, die voetbalspeler Russell Wil­son (29), ook hier getoer. Ek lees op Channel24 Rob is hier om saam met sy seun John (23) en Kristin Davis (53) van Sex in the City-faam die Netflix movie Christmas in the Wild te skiet. Dit lyk of die fliek in verskillende plekke verfilm is, onder meer Zambië, Kaapstad, Hoedspruit en die Drakensberge. Die akteur is baie lief vir surf en ek sien op Instagram hy het by Jeffreysbaai in die Oos-Kaap ’n paar waves gaan ry. Sien, ek het julle mos gesê al wat ’n celeb is, gaan na Mzansi stroom.