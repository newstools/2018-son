NEE, julle, Miley Cyrus en haar sexy berk, Liam, het nie opgebreek nie. Die tweetjies is nog gelukkig en verlief. Daar was mos gerugte dat die twee se paadjies geskei het, maar hulle het toe sommer baie gou ’n einde aan al hierdie rumours gemaak. Die sangeres en haar akteur-berk het ’n video van hulle twee op sosiale media gelaai waar hulle saamsing en dans en sommer dolgelukkig lyk. ’n Ingeligte sê aan E! Newsdat die twee tans in ’n baie goeie plek is en dat hulle net onlangs probeer het om hul persoonlike lewe privaat te hou. Hulle wil glo net hul verhouding uit die openbare oog geniet. Die informant pak uit: “Hulle bring deesdae baie tyd saam deur, maar hulle hou dit low key en hulle gaan gereeld Malibu toe om tyd saam met die familie deur te bring.”