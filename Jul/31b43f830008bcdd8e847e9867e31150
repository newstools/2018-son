BERNARD Morrison het dalk gesê sy skuif na Chippa United is “fake nuus”, maar nou skuld hy die Chilli Boys geld. Die voormalige Orlando Pirates-speler moet R24 000 aan Chippa terugbetaal nadat hy die skuif na die Baai van die hand gewys het. Pirates het in ’n verklaring bevestig die speler moet die Chilli Boys wel terugbetaal nadat Chippa hom reeds betaal het om die skuif na die Baai te maak. Dit was nadat die klubs daaroor ooreengekom het. Die Ghanese speler het Suid-Afrika sedertdien verlaat. Die aanduiding is dat hy op soek is na ’n nuwe klub oorsee.