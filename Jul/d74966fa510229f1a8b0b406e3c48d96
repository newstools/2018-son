DRIE gewapende mans het die Good News Community Church Vrydag in New Brighton in die Baai beroof, berig News24. Kapt. André Beetge, polisiewoordvoerder, sê een verdagte het kywie gehou terwyl die ander twee die kerk binnegegaan het waar 15 lidmate kos berei het vir ’n kerk-event. “Die verdagtes het hul fone en geld geëis. Ses fone en ander besittings is gevat. “Geen kerkgeld is geneem nie en daar is nie skote afgevuur nie. Die drie het toe te voet gevlug,” sê Beetge. Enigeen met inligting kan die New Brighton-speurders gerus bel by 082 303 0540, 082 296 7774 of die Stop Misdaadnommer: 08600 10111.