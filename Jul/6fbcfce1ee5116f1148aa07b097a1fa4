’N DRIEJARIGE seuntjie het Woensdag in ’n puttoilet geval en verdrink in Ditenteng Village in Moletjie, Limpopo. Konst. Maphure Manamela, ’n polisiewoordvoerder, sê Omari Monono was Woensdag by sy tante se huis toe die voorval gebeur het. “Sy het sy klere uitgetrek en hom buite by die toilet gelos, soos sy altyd maak. Sy is terug huis toe en het later agtergekom sy het hom lank nie gesien nie.” Die polisie het Omari se lyk later in die toilet gevind. – News24