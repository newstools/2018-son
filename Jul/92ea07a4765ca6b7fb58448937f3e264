‘DIT is die mense se tonge wat die bullets vervaardig in die spiritual realmom in die gangsters se guns in te gaan om onskuldige mense raak te skiet. “Die gangsters is niemand se vyand nie, jy’s die gangster se vyand en dit is hoekom die gangster jou raak skiet.” Dít is die boodskap wat Ellen Faku Brown (40), “profetes” van die Baai, dié week by God gekry het en sy voel sterk daaroor dat almal dit moet weet. Sy sê God wil hê sy moet die mense kom leer presies hoe om hul tonge te gebruik, want dit is die tong “wat die spiritual realm beweeg”. Brown sê: “Dít is die boodskap wat ek in dié week gekry het om vir mense te gee. “Ek weet dit gaan baie mense ontstel, maar die waarheid maak seer en dit genees. “Dit is die tong. Die mense se tong praat sleg van die gangster. Die sleg wat jy praat, gaan na die spiritual realm. “Daar is gooden evil, en God het my gekies om ’n balans te bring tussen die twee.” Brown sê sy kan net die mense help wat volgende week na haar lesse in Bethelsdorp gaan kom luister. “Hulle moet kom leer hoe om hul tong te gebruik, want daardeur gaan die bullet jou mis.” Brown sê ’n mens kan nie evil stop met ’n vleeslike tong nie en sy het nou die gesag om te kan baklei met die duiwel en met God vir die mense se lewens. “Goed en sleg was saam gebore. Dit kan nie sonder mekaar werk nie! “ ’n Gangster kan met my staan en gesels en dan openbaar ek sy woorde om te kan bepaal of dit die duiwel of God is. Ek weet net.” Sy meen daar word in die Bybel ook gepraat van gangsters, maar predikers kies waaroor hulle wil preek. Ná die gangster-open­barings het Brown haar aandag op Athol Trollip, die Baaise burgemeester, gevestig. “Ek wil nie aanhou van Athol Trollip praat nie, maar ek gaan in my teach­ing verduidelik wat in die Oos-Kaap aangaan.” Volgens Brown het God vir haar die DA gewys. Sy het tydens die Knysna-bosbrande met Trollip op Whats­App begin chat, maar die mayor het nie in haar open­barings belang gestel nie. Sy sê elke ras het ’n element soos water en reën – Trollip s’n is vuur. Dit is volgens die profetes nie toeval dat hulle juis tydens die Knysna-brande begin gesels het nie. “Athol Trollip het nie belang gestel nie en kyk wat doen God nou! Dis God wat ál die riots en die dinge veroorsaak. God het ’n profeet gestuur (met verwysing na haarself) en die profeet was rejected. “Kyk net mooi, die tyres wat brand en ál die goed. God wys nou vir Trollip. In 2016, toe gaan dit goed met die DA, maar nou loop alles vir hulle skeef. Dis oor Trollip nie wou luister nie.” Sy sê “unity” is die eerste woord wat sy by God gekry het. Sy meen dis hoekom God haar ’n wit man “gegee” het – juis oor daai reis. “As jy na my en my man kyk, sien jy unity. “Die Here het my gemove DA toe. Mmusi Maimane is ’n swart man met ’n wit vrou. Hy lyk soos ek en my man.” Trollip moes haar na Maimane gemove het, glo Brown. “God gaan nooit dat ek om Athol na Mmusi gaan nie, want elke knie sal buig vir God.” Brown weet God het haar gekies om die DA geestelik te bou om die land te regeer. “Ever since die ANC oorgevat het, mense, speel Mother Nature nie eens meer saam nie. Dit reën nie eens meer soos dit moes gereën het nie. Die aarde is kurkdroog. “Dis net vure wat kom en dit was nie in die verlede so nie. Alles loop skeef oor Trollip nie wou luister nie,” meen Brown. Brown nooi Trollip uit om haar lering by te woon en voor haar te kom sit.