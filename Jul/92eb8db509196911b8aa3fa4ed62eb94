EN IN nóg Kardashian-nuus, die nuwe season van Keeping up with the Kardashians is byna hier. As ’n mens die trailer op The Juice so bekyk, weet jy sommer hier kom groot drama. Die trailer begin met Kim wat sê: “O, hi, julle. Dis Kimberly. Onthou julle nog vir my? “Het julle ons gemis? Want ons het julle gemis. Maar moenie worry nie, julle het niks misgeloop nie.” Dan word Khloé Kardashian met haar boepie gewys en dit klink asof sy met die nuwe, jong mammie Kylie Jenner praat. En dan hoor jy hoe Kim sê: “Nie baie het verander nie en ons het ’n low profile probeer hou. Ek en my susters is closer as ooit.” Ironies genoeg begin die susters dan op mekaar skel en baklei. Kourtney is in trane en dan vloek Kim dat sy moet padgee. Ek moet nog besluit of ek genoeg belang stel om te kyk.