KIMBERLEY bly gespanne ná die diensleweringsbetogings Donderdag, het die Noord-Kaapse polisie Vrydag gesê. Volgens kapt. Olebogeng Tawana het ’n misdadige element oorgevat in dié betoging, wat eers oor dienslewering en hoë tariewe gehandel het. Tawana sê: “Mense plunder winkels en steel. Al is die situasie nog plofbaar, begin die betogers hul nerve verloor. Ons sal die situasie bly monitor.” Vyf mense is gearresteer. Video’s van die situasie daar wys onder meer ’n Pick n Pay Liquor-winkel in wanorde. Gebreekte bottels lê op die vloer en winkeltrollies staan orals in die pad nadat drank klaarblyklik geplunder is. Nóg ’n clip wys hoe ’n satellietpolisiestasie brand. – News24