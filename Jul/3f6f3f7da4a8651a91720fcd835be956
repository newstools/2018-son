DIE Bulls-afrigter, John Mitchell, is moerig. Sy span se nederlaag van 37-42 Saterdag teen die Sunwolves in Singapoer maak dat hy vandag erg omgekrap na Loftus Vers­feld terugkeer. Dit was die Bulls se derde nederlaag agtereenvolgens en die tweede in ’n ry teen die Sunwolves in Singapoer. Mitchell sê sy span het ’n oorwinning weggesmyt. En die redes? Kompetisie Die lostrio Hanro Liebenberg, Jannes Kirsten en Marco van Staden het almal van langtermynbeserings teruggekeer. Embrose Papier was ’n maand lank in ’n toetsomgewing, maar het nie gespeel nie. Jamba Ulengo het sy eerste stryd in ’n lang tyd gespeel en talle spelers is volgens Mitchell nie wedstrydfiks nie. Hy sê dis nie ’n kompetisie waarin jy vorentoe gaan beweeg wanneer dít die stand van sake is nie. Dié naweek wag die omgekrapte Jaguares op Loftus en die Argen­tyne sal beslis oorgehaal wees om die Bulls vanjaar weg en tuis te klop. In Pretoria word reeds van moontlike aanwinste soos Frans Malherbe, Cyle Brink en Schalk Brits gepraat.