ESKOM het ’n lening van sowat R1,35 miljard van die Duitse Ontwikkelingsbank gekry om die integrasie van hernubare-energie-projekte in die nasio­nale netwerk aan te help. Eskom het Vrydag die leningsfasiliteit met die Duitse bank KfW onderteken. Dié bank tree luidens ’n verklaring namens die Duitse regering op. Die lening is vir $100 miljoen of nagenoeg R1,35 miljard. Dit sal veral gebruik word om beleggings in die transmissienetwerk in die Noord-Kaap te bevorder en hernubare energie met die grid te integreer. Vanjaar is 27 deals al met onafhanklike kragprodusente (IPP’s) onderteken. Die unies het kapsie gemaak oor hulle voel dit sal tot werkverlies in die steenkoolsektor lei. – Fin24