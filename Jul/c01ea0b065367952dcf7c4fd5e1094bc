IDRIS Elba het nou sy eie record label, 7Wallace Music. Die Thor-akteur het ook al ’n klant! Hoewel ons hom net op die kassie en silwerdoek sien, maak Idris al geruime tyd opslae in die musiekbedryf. Dit is danksy sy voorliefde vir hip-hop en DJ-ing. Die 45-jarige se eerste en belangrikste klant is die Franse kunstenaar James BKS. Hy het dié week met Billboard gepraat en gesê hy geniet dit om saam met James te werk. Idris pak uit: “James is ’n rare vonds. ’n Mens kan duidelik sy hip-hop in sy musiek sien. Hy is ’n lekker mens om mee te werk en hy gaan ’n groot kunstenaar in die toekoms wees. Dit is ’n groot move vir 7Wallace.” Daar rus ’n groot verantwoordelikheid op die sterk skouers van Idris, want James het al voorheen saam met een van die beste hip-hop-vervaardigers, P. Diddy, gewerk. Ek hoop tog nie Idris gaan ophou movies maak nie.