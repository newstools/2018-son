DIE koerant AfroVoice, voorheen The New Age, sluit met onmiddellike effek, vertel die dagblad se personeellede. Vincent Cruywagen, ’n AfroVoice-joernalis van Kaapstad, sê Mzwanele Manyi, die eienaar, het dit Donderdag op ’n vergadering bekend gemaak. Cruywagen sê: “Hy’t alle werkers gevra om tuis te bly tot verdere kennisgewing, maar het belowe om ons volle salaris vir Julie te betaal. “Ek’s 56 jaar oud. Waar gaan ek werk kry? Hulle kan ons nie net vir ’n maand betaal nie.” Manyi het The New Age en die TV-nuuskanaal ANN7, herdoop tot Afro Worldview, in 2017 van die omstrede Guptafamilie gekoop. – News24