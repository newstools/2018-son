STORMI Webster se skoen-collection kos meer as wat die meeste van ons per jaar verdien. Die vyf maande oue meisietjie is mos die dogter van die make-up mogul Kylie Jenner (20), wat ’n Kardashian is. So, ons moet seker nie verbaas wees dat die baba sulke peperduur trappers dra nie. Julle, die kind kan skaars loop, maar sy het al ’n paar Louis Vuitton-tekkies. En dis nie daai tekkies wat jy deesdae op enige Instagram-winkel kan koop nie. Ek sien op eonline.com die jong mammie het haar bloedjie se skoene afgeshow. Sy het op Instagram ’n video gesit waarin ’n mens al die name-lekkers kan sien. Daar is Gucci, Nike Air Force­ en nog meer. Sy het bygeskryf: “Stormi se sneakers pas uiteindelik.” Al het Kylie baie geld, het sy laat hoor dis haar kind se derra, die rapper Travis Scott (27), wat die name-lekkers ter waarde van sowat R390 000 gekoop het. “Haar pa het vir haar ’n hele klomp vintage skoene gegee. Ek gaan nou kyk of sy daarvan hou. Te oulik!” Sekere mense weet ook nie wat om met hul geld te doen nie.