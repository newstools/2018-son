MAANDE ná die dood van Sudan, die heel laaste noordelike witrenoster, het wetenskaplikes Woensdag gesê hulle het embrio’s gekweek wat sy subspesie se DNS bevat en die noordelike witrenoster van uitwissing kan red. Daar is net twee noordelike witrenosterwyfies oor en albei is onvrugbaar. Prof. Thomas Hildebrandt, hoof van voortplantingsbestuur by die Leibniz-instituut vir dieretuin- en natuurlewenavorsing in Berlyn, het gesê: “Ons doelwit is om die eerste noordelike witrenosterkalfie binne drie jaar in die lewe te bring. “As ’n mens in ag neem dié dier is 16 maande dragtig, het ons net ’n bietjie meer as ’n jaar om sukses te behaal met die inplanting.” – AFP