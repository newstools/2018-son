DIE bereiding kan jou ’n rukkie besig hou, maar die gereg is gou gaar en genoeg vir 4-6 mense. Bestanddele: 375 g hoenderborsfilette, in repies gesny 15 ml (1 e) droë sjerrie 1 klein ui, in wiggies gesny 4 geelwortels, in dun repies gesny 3 cm-stuk vars gemmerwortel, geskil en gekap 15 ml (1 e) olie 1-2 knoffelhuisies, dun gesny 2 selderystingels, diagonaal gesny 1 klein groen soetrissie, ontpit en in repies gesny 1 klein geel soetrissie, ontpit en in repies gesny 30 ml (2 e) sojasous 5 ml (2 e) heuning 30 ml (2 e) suur­lemoensap gerasperde skil van 2 suurlemoene boontjiespruite vir garnering Metode: 1. Meng die hoender­, sjerrie, ui, geelwortels en gekapte gemmer. Laat 15 minute staan. 2. Verhit die olie in ’n groot pan of wok en roerbraai die knoffel, seldery en soetrissie ’n minuut. 3. Voeg die hoender by en roerbraai 3 minute. 4. Roer die sojasous, heuning, suurlemoensap en -skil in en roerbraai die mengsel nog ’n minuut. 5. Sprinkel net voor opdiening die boontjiespruite oor. Sit die roerbraai saam met rys of Oosterse rysnoedels voor.