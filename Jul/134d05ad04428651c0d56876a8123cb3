IEMAND in Bonte­heuwel in Kaapstad is stinkryk. Dit is nou as jy kan sê iemand is stinkryk nadat hulle amper R17 miljoen gewen het. Om presies te wees: R16 904 254,40. Die persoon van Bonteheuwel het die geld met Vrydagaand 13 Julie se trekking van die PowerBall Plus gewen. ’n Quick Pick-kaartjie van R15 is gekoop. Die mens het vyf syfers plus die PowerBall-syfer reg gehad. Vanaand se Lotto-boerpot is ’n stewige R45 miljoen, Lotto Plus 1 R4,2 miljoen en Lotto Plus 2 sowat R900 000. Die PowerBall was gister R80 miljoen.