OUDTSHOORN. – Inwoners sê diewe raak nou al so desperaat dat hulle selfs kos en nappies steel. Slaan rowers toe, word die slagoffers se plekke glo kaal gestroop. Dit het Xolela Douse (28) se gesin oorgekom terwyl sy in ’n woning in die agterjaart van die hoofhuis geslaap het. Die diewe het met ’n flatscreen-TV, duur handsakke, klere, babadoeke en feitlik al die kos weggekom. Dit is glo al die tweede keer dat die familie deurloop onder diefstal binne net ses maande. Douse sê: “Die diewe het voor ingebreek deur die venster te breek. “Hulle het dit gedoen toe die familie weg van die huis was en my suster vroeg die oggend uitgegaan het. “Die hele plek was deurmekaar gekrap en alles is op die vloer gegooi.” Die Bongolethu-polisie het bevestig die saak is aangemeld en hulle ondersoek dit.