DAN Malesela klap die sweep weer met mening by Chippa United. Die nuwe Chippa-breier het nou sy Oegandese doel­wagterafrigter, Postnet Omony­, gepos. Omony was verlede jaar ’n doelwagterafrigter vir Mthatha Bucks, wat in die Nasio­nale Eerste Liga speel. Malesela is terug by Chippa nadat Vladislav Heric die klub verlaat het. Heric het die groep Chilli Boys nie lank afgerig nie. Hoewel hy aan die einde van die seisoen ’n permanente kontrak gebied is vir die komende­ seisoen, is Malesela 12 dae later as die hoofafrigter aangestel. Keuse Chippa het toe gesê Heric sal in beheer wees van die klub se ontwikkelingsprojek. Heric en die res van sy tegniese span is egter almal net daarna vort. Malesela is ’n afrigter wat daarvan hou dat almal in dieselfde rigting trek. Hy sal daarom ook graag die aanstellings van sy keuse in die afrigterskorps wil maak. Dit maak dus sin dat ’n afrigter soos Omony nie onder Malesela sou oorleef het nie. Die vraag is wie Chippa nou sal ontbied om die voormalige Bloemfontein Celtic-doel­wagter te vervang en om die ontwikkelingsprojek te bestuur.