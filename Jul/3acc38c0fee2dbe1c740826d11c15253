SHASHI Naidoo kap nou zip nadat sy vir 10 jaar uit Israel verbied is. Volgens eNCA is die model en media darling vir 10 jaar die heilige land belet. Ons het gister berig die NPO Boycott, Divest­ment and Sanctions South Africa sê op sy webtuiste die omstrede Suid-Afrikaanse media darling (37) is toegang tot die land geweier. In Junie het Shashi ewe arrogant gesê Gasa is ’n sh*t­hole. Nadat sy hewig gekritiseer is, het sy gesê sy wil graag Pales­tina toe gaan om haarself op te voed. The Juice het Shashi gevra oor die gerugte dat sy toegang tot Israel geweier is, maar sy wou niks daaroor sê nie. Mandela Sy het gister aan The Juice gesê: “Ek is op my laaste vlug vanaf Dubai na Johannesburg. Ons gaan ’n nuuskonferensie hou wanneer ek 19:00 daar land.” Daar is sprake dat Nelson Mandela se kleinseun Mandla Mandela haar op die O.R. Tambo-lughawe gaan terugverwelkom. Mandela het Israel gister in ’n verklaring gekap. “Ons veroordeel ten sterkste apartheid-Is­rael se besluit om Shashi Naidoo toegang tot Palestina te weier. Dit is ’n bewys van die ware karakter van Israel se besetting (van die Palestynse gebiede).”