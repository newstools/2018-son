PROFETE het weer die pot misgesit toe hulle voorspel het die einde van die wêreld sou Vrydag aanbreek. ’n Algehele maansverduistering het voorgekom, wat ook bekend staan as ’n bloedmaan. Doemprofete het weer wyd en syd gesê iets ergs gaan gebeur. Hulle het gesê dit staan in die Bybel aangeteken. Maar nou ja, die bloedmaan het gekom en gegaan. Die volgende bloedmaan sal nou eers weer in 2100 voorkom. Baie van ons sal dan nie meer daar wees nie, maar dalk sal die aarde darem nog daar wees. – Mirror