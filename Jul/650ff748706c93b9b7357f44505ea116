“ONS wil darem net die kinders van ons gemeenskappe met ’n lekkergoedpakkie bederf op Tata Madiba se verjaardag.” Dít is wat ’n talentvolle ­gesin van Macassar wil doen om oudpres. Nelson Mandela se verjaardag op 18 Julie te vier. Vanjaar is sommer ekstra-spesiaal, want dit sou Madiba se 100ste verjaardag gewees het. Jason en Gerschweyn Matthews, twee begaafde neefs, wei uit oor die Mandela-projek wat hul hart warm laat klop. Hulle het ’n video gemaak waarin die lewe van die vryheidsvegter gevier word en as die video gedownload word, word daar geld ingesamel. Gerschweyn vertel trots: “Ons musiek is ’n bietjie anders. Dit het baie te doen met die identiteit van ons bruin mense. Uitreik “Dit is nie ongewoon vir ons om as familie so ’n projek te doen nie. Ek dink dit is baie belangrik om na ander minderbevoorregte mense uit te reik.” Gerschweyn laat val sy 63-jarige musikant-pa is in die video te sien. Die geld uit die downloads van die video gaan dan gebruik word vir pakkies vir die kinders in en om die Kaap en dalk ook ’n lekker warm bord kos. Hulle beplan nie net om die kinders op Madibadag te bederf nie, vertel die neefs. Hulle gaan ook 100 dae ná 18 Julie ’n paar kinderharte bly maak deur pakkies in dorpe soos Grabouw af te lewer. Maak dus jou hart en beursie oop en download die musiekvideo op bandcamp.com. Kyk daar vir die “Official Madiba Video”. Lesers kan die video ook op YouTube te sien kry. As jy ’n skenking wil maak, kan jy Jason Matthews kontak by 081 378 6287.