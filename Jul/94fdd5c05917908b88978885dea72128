DINGE raak nou net al hoe interessanter rondom die skietdood van die up­com­ing rapper XXXTentacion. ’n Jurie in Florida het mos nou al vier mense aangekla vir moord en diefstal ná die moord op die rapper laas maand. Die jurie in Broward County het mos Dedrick Williams (22), Michael Boatwright (22), Trayvon Newsome (20) en Robert Allen (22) ver­lede week formeel aangekla. Volgens die warrant het ’n donkerkleurige SUV die kar waarin die rapper (regte naam Jahseh Onfroy) verlede maand gery het, geblokkeer met die bedoeling om hom te rob toe hy die Riva Motorsports ­bike shop verlaat. Stoeiery Twee mans het met ’n gun uitgeklim en gemik na XXX, wat ’n Louis Vuitton-sak met $50 000 (sowat R670 000) in gehad het. ’n Stoeiery het ontstaan en die 20-jarige ou is ’n paar keer geskiet. Toe gryp die skieters die sak en vlug. Die klagstaat wys Boatwright was die eintlike snellertrekker. Williams is twee dae ná die skietery gearresteer, terwyl Boatwright vroeër die maand gearresteer is by ’n drug bust wat niks met die skietery te doen gehad het nie. Die ander twee word nog gesoek. Die rapper het self ook nie ’n skoon boekie gehad nie, met menige arrestasie en ook klagtes dat hy sy girlfriend behoorlik gepanelbeat het. – Associated Press