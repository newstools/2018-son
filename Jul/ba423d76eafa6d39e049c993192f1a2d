DIS amptelik! Dominic Isaacs gaan ’n nuwe hoofstuk in sy jong afrigtingsloopbaan begin nadat hy sy skuif na die Nasionale Eerste Liga-nuweling Cape Umoya United permanent gemaak het. Die voormalige speler van Ajax Cape Town, Kaizer Chiefs en Bloemfontein Celtic het bevestig hy het onlangs sy skuif amptelik gemaak deur ’n kontrak te teken. Umoya gaan grootliks baat vind by Isaacs se bekwaamheid as ’n jong opkomende afrigter. Isaacs het reeds Hout Bay United se 0. 18-span tot sukses­ gelei in laas jaar se gewilde Coke Cup-reeks. Isaacs se vermoë om talent te identifiseer en te laat floreer, is een van die hoofredes waarom Umoya se afrigter, Roger de Sá, hom nader getrek het. Isaacs sê hy is in sy skik om aan sy afrigtingsloopbaan te begin skaaf. “Ek en die coach (De Sá) het al vantevore by Ajax saamgewerk,” het Isaacs gesê. “Ek was sy kaptein en ons het ’n goeie verhouding opgebou. In vandag se game is vertroue baie belangrik en dis wat ons het in mekaar. “Roger is al baie lank in die game en daar is baie wat ek van hom kan leer. “Ek besef ek is nog ’n baba terwyl Roger al met die nasionale span gewerk het. Hy het ook Orlando Pi­rates tot ’n Caf Champions League-eindstryd gelei sowel as ander beker-sukses in die PSL.”