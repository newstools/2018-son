DIE polisie waarsku lede van stokvels om versigtig te wees wanneer hulle hul finansiële transaksies maak nadat 25 vrouelede van Addo beroof is. “Omstreeks 16:00 het drie mans met vuurwapens na bewering by ’n huis in Kolo- sastraat in die Nomathamsanqa-omgewing van Addo ingestorm,” sê sers. Majola Nkohli, ’n polisiewoordvoerder. “Die mans het 25 stokvel­lede met ’n geweer gedreig en hul selfone en ’n groot bedrag geld gesteel. Hersien “Hulle het die huis se deure gesluit voordat hulle van die toneel gevlug het.” Nkohli sê ook die 25 lede, wat almal vroue is, het die kombuisdeur oopgekry en die polisie gekontak. Die polisie ondersoek tans ’n saak van huisroof. Die uitvoerende bevelvoerder van die Uitenhage cluster, brig. Ronald Koll, sê: “Ons wil lede van stokvels of spaarklubs adviseer om hul strategieë en metodes vir die hantering van groot hoeveelhede kontant te hersien.” Enige iemand met inligting moet asseblief hul naaste polisiestasie of die Stop Misdaadlyn bel by 08600 10111.