JULLE moet maar vir eers tevrede wees met “No Brain­er”, want die Biebs gaan nie nuwe musiek maak voordat hy Hailey Baldwin (21) sy bruid gemaak het nie. Justin Bieber (24) het dit duidelik gemaak dat hy so gou moontlik voor die kansel wil kom. Hy en Hailey het mos haastig en vinnig verloof geraak en nou wil hulle net so vinnig trou ook. Volgens TMZ het die paparazzi die Biebs dié naweek voorgekeer en uitgevra oor sy volgende move. En sonder om twee keer te dink, het JB gesê trou is op die oomblik sy grootste en belangrikste prioriteit. Justin het die model-dogter van Stephen Baldwin vroeër dié maand in die Bahamas om haar hand gevra. En dít nie eens lank nadat hy en sy kastige forever sweetheart, Selena Gomez, uitmekaar is nie. Die twee is so jonk, ek wens net hulle wil die brieke aandraai met hierdie trouery.