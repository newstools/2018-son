DIE Hollywood-sterre Katie Holmes en Jamie Foxx is uitmekaar. Die couple het altyd hul verhouding op die agtergrond gehou. In September verlede jaar het hulle bevestig hulle date, maar dis nou oor. Volgens Radar Online het die 39-jarige Katie besluit om te split. Sy het ’n 12-jarige dogter, Suri, saam met die akteur Tom Cruise. Katie en Jamie is die eerste keer in 2013 saam gelink, maar hulle het altyd gesê hulle is net goeie vriende. Die aktrise van die TV-reeks Dawson’s Creek en die 50-jarige Foxx het toe uitgekom met hul verhouding nadat hulle op ’n strand gesien is waar hulle hande vashou. Ná die egskeiding met Cruise het sy Suri eerste gestel. ’n Bron sê haar dogter is baie belangrik vir haar en sy is ’n goeie ma.