INTELLIGENT, skerp en skreeusnaaks. Dít is Reagen Allen, die wenner van die 2018 #YourFunnyCider Cape Town Comedy Club-kompetisie, beslis. Hy is verlede Sondagaand tydens die finale aangewys. Deel van sy prys sluit ’n optrede by die 2018 Jive Funny Festival in. Dit word in die Baxter gehou en is verleng na drie weke. Reagen se styl is om nie te vloek nie en het ’n mengsel van one-liners, puns en storievertellings. “Ek deel net my ervaring en observations op ’n snaakse wyse, en raak aan maatskaplike issues wat ons daagliks sien,” verduidelik die grapjas. Hy het in Junie 2017 die eerste keer probeer komediant wees. Hy was ook die wenner van die 2017 Armchais Ketchup-kompetisie vir nuwe komediante. “Ek wil die platform gebruik om ’n boodskap van hoop te versprei. Ek probeer dit doen met onderliggende boodskappe oor bende­geweld, boelies, behuising en dwelmmisbruik. Jokes is dalk ’n nuwe ding vir die ou van Rocklands in Mitchells Plain, maar hy het al by talle events in Kaapstad opgetree. Hy was onder meer die opening act vir Real Art Wednesdays oftewel RAW. Hy sê: “Vir meer as ’n jaar kon ek daarin slaag om op die stage te gaan en nie te vloek nie, maar om humor op so ’n manier te gebruik dat mense bewus word van die issues wat ons daagliks face.”