MEGHAN se pa is verkeerd, sy is gelukkig en pas goed aan daar by haar nuwe, koninklike familie. Meghan se pa, Thomas Markle, het mos die week gesê sy dogter lyk baie vreesbevange en gestres. Volgens hom is haar smile ook net aangeplak. Hy meen ook hy het nog nooit weer met sy meisiekind gepraat sedert sy ’n getroude vrou is nie en hy wil baie graag na haar uitreik, maar hy het nie ’n nommer van haar nie. ’n Ingeligte na aan die koninklike familie sê Meghan is tog gelukkig. Die ingeligte sê aan E!Tonight sedert Meghan en prins Harry se troue het sy goed by die familie ingepas. Die bron sê ook dat sy en skoonsus Kate Middleton – prins William se vrou – sommer dik pelle is. Die twee het mos die naweek Meghan se bestie, die tennister Serena Williams, op Wimbledon gaan ondersteun. Die ingeligte bron verklap: “Die skoonsusters is nader aan mekaar as ooit.”