DIE Valke het twee mans vir human trafficking gearresteer. Volgens ’n woordvoerder van die Valke, kapt. Philani Nkwalase, is John Chijoke Ndum (35) en Ebellenna Agbim (38) verlede Donderdag in hegtenis geneem. “Die Valke en polisie van Milnerton het die twee mans aangekeer. “Hulle het ’n 26-jarige vrou aangehou en haar gedwing om drugs te gebruik en om as ’n prostituut te werk. Sy het toe ontsnap.” Verskyn Volgens Nkwalase is die vrou onder vals voorwendsels gelok om in Kaapstad te kom werk. “Sy het op 15 Februarie van Johannesburg af gekom.” Die slagoffer is na ’n huis van veiligheid geneem en die mans het gister in die Kaapstadse landdroshof verskyn. Die saak is tot 4 September uitgestel. Die twee beskuldigdes sal dan aansoek doen om borgtog.