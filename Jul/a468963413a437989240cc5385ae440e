AS ENIGE van julle nog die #InMyFeelingsChallenge wil doen, kan julle nou al daarvan vergeet, want die coolste oom op Instagram het klaar los hande gewen. Ja, Kevin Hart se shiggy dance was great en Ciara het die challenge hier in die mooie Kaap kom doen, maar Will Smith se video vat die koek! Die akteur van Suicide Squad het sy version van Drake se hit song op ’n baie hoë brug in Budapest gedoen. Dié pa van twee erken: “Ek gaan nie vir julle jok nie. Ek was vreesbevange daar bo. “Dis hoekom my dans so stokkerig lyk.” Oom Will het ook twee duime van die Scorpion king, Drake, self gekry. Hy meen dis so goed, dit kan sommer as die amptelike video vir sy song “In My Feelings” dien. Hy’t op die video kommentaar gelewer: “Sjoe, die video is klaar.”