LEICESTER City is bereid om die verdediger Harry Maguire ’n enorme salarisverhoging vir die komende Engelse Premierliga-seisoen aan te bied. Maguire het in vanjaar se Wêreldbekertoernooi sterstatus saam met die Engelse sokkerspan bereik. Sy doel in die kwarteindronde teen Swede het Engeland op koers geplaas om vir die halfeindronde te kwalifiseer. Leicester het Maguire laas seisoen vir £17 miljoen (sowat R303,5 miljoen) van Hull City gekoop. Maguire het met sy goeie spel nou op die radar van ander groot klubs gekom. Die Foxes wil seker maak hy bly aan as een van dié klub se duurste spelers.