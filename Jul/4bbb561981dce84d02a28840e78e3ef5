GEORGE. – ’n Toordokter het homself slae op die lyf geloop ná beskuldigings dat sy vingers in die stokvel se cookie jar was. Díé sangoma, Zuko La­ngeni (44), is glo met ’n stuk yster geslat. Om sy ego verder te knak, was dit na bewering ’n groep moerige vroue wat hom so getreat het oor hy nie hout vir die kosvure gebring het nie. Langeni, wie se tweede job dié van houtversamelaar is, het in die hospitaal beland nadat die houe so op sy rug en kop geval het. Langeni was glo besig om sy shack skoon te maak toe ses vroue op sy blyplek afstorm en hom ontvoer na ’n wendyhuis in iemand se agterjaart. Langeni vertel: “Die vroue het Maandag­middag hier aangekom minute nadat ’n kliënt uit my shack weg is en ek die plek begin skoonmaak het. “Die een vrou het ’n stuk hout in haar hand gehad. “Die ander het stukke yster gehad en demand toe dat hulle hout soek vir hul kosvure. “Ek is ’n sangoma en in my privaat tyd ’n hout­versamelaar. “Hulle het vooruit R350 betaal vir sewe sakke hout wat ek nog nie afgelewer het nie.” Hy wou nog verduidelik oor die weerstoestande, maar is na bewering toe in die straat geparadeer as ’n dief en pak gegee. Nosive Mhlambi vertel op haar beurt hul groep vroue is ’n stokvelgroep wat hul bestaan verdien uit kosmaak. Volgens haar is dit al die tweede keer dat die sangoma of houtversamelaar nie deliver op sy beloftes nie nadat hulle hom betaal het. Hul geduld het glo ná drie dae opgeraak.