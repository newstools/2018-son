PETE Davidson het die oorspronklike hangertjie van sy oorle’ pa aan sy verloofde gegee. Die komediant het dit duidelik gemaak dat hy vir sy eksmeisie ’n replika van sy pa se diensmedalje van die New York-brandweer gegee het. Die tweetjies het mos onlangs bitter gou verlief geraak. En behalwe die tatoes van die sangeres op sy lyf het hy vir haar iets van baie meer waarde gegee – sy pa se medalje. E!Online berig sy derra was ’n brandweerman wat in die 9/11-tragedie sy lewe verloor het. Maar trolls het onmiddellik uitgewys dat dit baie dieselfde lyk soos die hangertjie wat hy vir sy eks Cazzie David gegee het. Pete het daarna op Instagram geskryf: “Die hangertjie wat Ariana het, is nie dieselfde een wat ek vir my eks gegee het nie.” Hy wei uit: “My eks het die replika gehad. Ek het ’n klomp replikas laat maak. My suster en my oupa het ook een. “Die een wat Ari het, is die een wat my pa aangehad het toe hy gesterf het.”