DIS veronderstel om ’n plek van veiligheid te wees, maar die inwoners is allesbehalwe veilig hier. Beweringe oor kinders wat seksueel aangerand word en kwesbare vroue wat drank aangebied en dan aan mans verkoop word. Dít gebeur glo alles in die St. Mary’s Home of Hope safe house in Parow. Een van die vorige inwoners, Pauline Jonas, het besluit om uit te praat nadat sy vier maande in dié safe house gewoon het. Sy sê sy is veral bekommerd oor die kinders wat sy vermoed bygekom word onder die toesig van die huismoeder en eienaar, Maria Basson. Jonas is in besit van ’n video clip waarop jy duidelik kan sien hoe dik dronk Basson is terwyl die pleegkinders om haar wandel. In een van die voice notes wat deur ’n ander vorige inwoner, Jenenda Solomons, opgeneem is, kan jy hoor hoe ’n vrou huil soos sy vertel hoe Basson haar aan ’n man wou verkoop. Op die voice note kan jy duidelik hoor hoe getraumatiseer die vrou is. Volgens Solomons was die vrou saam met Basson by ’n funksie en het hulle die man daar ontmoet. Solomons vertel: “Die man het belanggestel in die vrou, maar sy het vir hom gesê sy het nie vir dit gekom nie. “Toe sê Maria vir haar die man sal goed na haar kyk. “Hulle het toe drank gaan koop. Die vrou het bang geword en het te veel gehuil, toe kom laai hulle haar maar by die huis af. “Maria weet dan die vrou het ’n drankprobleem, hoe kan sy nog dit wil doen?” Volgens Solomons is Basson baie abusive en wil hulle net hê die waarheid moet uitkom. Solomons sê: “Die plek is vir abused vroue, maar jy word nog verder in di’e huis abuse. “Ek wil hê mense daar buite moet weet. “My hart is reg, die Here weet. Ek wil net hê sy moet ophou met haar dinge.” Son het Basson by die safe house besoek, maar sy kon nie met ons praat nie oor daar mense nóg ’n kind by haar kom inboek het. Sy het later telefonies aan Son gesê Jonas is daar weg weens haar tikprobleem. Basson het ook erken dat sy drink en parties bywoon. Haar reaksies op die beweringe was: “Ek is ’n mens. Wanneer ek uitgaan, sal ek ’n glas champagne geniet. “Ek bring ook nie wyn in die huis nie, nog minder mans. “Hier word nie geseks in die huis nie. Ek seks nie eens nie. “Ek sal weer na ’n paartie toe gaan en champagne drink, hulle tik dan. “Ek het te hard gewerk tot waar ek vandag gekom het. “Pauline moet gaan k*k, ek gaan haar diep in die tronk sit.”