CORNAL Hendricks sal beslis nie toegelaat word om môre vir die rugbyspan van die Paarl uit te draf nie. Dis die amptelike standpunt sover dit die WP-rugbyunie betref. Dit gons omtrent dat die voormalige Springbok vir die Paarl in die WP se Superliga B-wedstryd teen die Hel­derberg in die Strand sal uitdraf. Thelo Wakefield, president van die WP-unie, het aan Son bevestig ’n aansoek deur die Paarl-klub is aan die unie gerig om Hendricks toe te laat om te kan speel. Wakefield sê: “As lid van die Suid-Afrikaanse Rugbyunie sal ons net Hendricks kan toelaat as ons die ja-woord van hulle kry. “Hendricks sukkel met ’n mediese kondisie en ons sal hom ongelukkig nie kan toelaat om te speel nie. “Ons weet hy is gretig om te speel, maar die besluit is op mediese feite gemaak.” Hendricks het in 2016 ná ’n suksesvolle loopbaan as Bok-sewesspeler by die Stormers aangesluit. Hy het egter weens ’n hartkon­disie nooit vir die franchise uitgedraf nie. Sedertdien het hy talle kere probeer om weer sy loopbaan op koers te kry. Hendricks het laat verlede jaar vir die klubspan Roses in die Gold Cup uitgedraf. Dié kragmeting, wat vanjaar prysgeld van meer as R8 000 uitbetaal, behoort vir groot opwinding te sorg.