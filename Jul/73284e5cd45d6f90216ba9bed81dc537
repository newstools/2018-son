HERMANUS. – Duisende inwoners gewapen met klippe en ysterplate as shields het gister weer die strate in die township Zwelihle ingevaar. Cops moes rubberkoeëls afvuur en behoorlik keer teen die klippe waarmee hulle bestook is. Betogers het die ysterplate as skerms gebruik teen die koeëls. Klippe, winkeltrollies en tyres­ is gebruik om paaie af te sper, insluitende die R43-pad na die gemeenskap. Schulphoekweg naby die Whale Coast Mall het amper soos ’n oorlogsone gelyk toe inwoners weerstand teen die polisie gebied het. Dieselfde situasie het Woensdag geheers toe klippe en brandende tyres ook ingespan is. Toe die polisie met die skare wou praat, is hulle met klippe bestook. Die polisie het verskeie arrestasies gemaak. ’n Woordvoerder vir die gemeenskap, Theron Mqu, sê die aanvanklike opstand was oor grond, maar gaan nou oor die vrylating van die gearresteerde gemeenskapsleier Gcobani Ndzongana. – News24