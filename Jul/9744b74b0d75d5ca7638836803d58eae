ALTESAAM 11 mense is sedert Dinsdagaand in verskillende skietvoorvalle op die Kaapse Vlakte vermoor. Onder hulle is ses van Mitchells Plain wat in bendegeweld omgekom het. Drie vermeende dikdinge van die Yakkies-bende is gisteroggend helderoordag in Mitchells Plain afgemaai. Dié voorval het op die hoek van Eisleben- en Morgenster-weg in Lentegeur gebeur. Die drie mans, tussen die ouderdom van 21 en 43, het in ’n wit Ford Focus by die kruising van Eisleben en Morgenster gestop. Na verneem word, het ’n taxi langs die mans opgetrek. Onbekende aanvallers het vanuit die taxi op die mans in die motor losgebrand en al drie noodlottig gewond. Die cops het ongeveer 60 koeëldoppies op die toneel­ gekry. Die motor was vol koeëlgate en die ruite was uitgeskiet. Dié skietorgie het omstreeks 23:00 by Horizon Court in Adriaansestraat gebeur. Twee van die mans se lyke is in ’n wendyhuis gekry. Hulle was albei in die kop geskiet. Die derde man het buite agter die wendy gelê met ’n wond aan sy nek. By sy aankoms by die hospitaal het hy reeds aan die wond beswyk. Imraan Mukkadam, voorsitter van Elsiesrivier se polisiëringsforum, sê die hele Kaapse Vlakte is in ’n burgeroorlog gedompel weens die regering se onvermoë om geweld te stuit en onwettige wapens uit gemeenskappe te verwyder. Van Wyk sê die verdagtes is onbekend, maar die skietvoorval kan bendeverwant wees. Dié voorval het by ’n winkel in Jakkalsvlei-laan gebeur. Die man is in die winkel geskiet en is op die toneel dood. Dit is nog onduidelik of dié moord te make het met die skietdood van die Bad Boys-lid Igshaan Loubser die oggend in Ironwood­straat. Nóg ’n onbekende man is in dieselfde skietvoorval ernstig gewond en is tans in die hospitaal. Volgens Angus McKenzie, wyksraadslid, het die bendegeweld opgevlam nadat ’n bekende bendeleier twee weke gelede in Bonteheuwel doodgeskiet is.  Son verneem nóg ’n man is laat gistermiddag in East­ridge doodgeskiet. Geen ander­ details was teen druktyd beskikbaar nie.