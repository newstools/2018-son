DIE sanger Nick Jonas en aktrise Priyanka Chop­ra is glo verloof. ’n Ingeligte (wie dan anders?) het aan People vertel hulle het onlangs in Londen verloof geraak op Priyanka se 36ste verjaardag. Dié insider sê toe hy die ring gaan koop het, het die 25-jarige Nick Tiffany&Co in New York sommer laat toemaak. Dis sodat hy sy tyd kon vat om die ideale ring vir sy girlfriend te kon kies. Dís alles net twee maande nadat die couple begin date het. Gerugte Sedertdien is hulle gewaar op dates in New York, Los Angeles en selfs Indië, waar hulle hallo gaan sê het vir Chopra se ma. Nick en Priyanka het gerugte van ’n verhouding laat ontstaan toe hulle ver­lede jaar saam by die Met Gala in New York gewaar is. Daarna is hulle oral in LA gesien. Dit lyk asof Nick hou van sy hoë­profiel-celebs. Hy is mos al aan die sy van Miley Cyrus, Selena Gomez en Kate Hudson gesien.