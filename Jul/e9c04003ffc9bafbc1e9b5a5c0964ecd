CHIANG RAI. – Vier lede van ’n sokkerspan en hul coach is nog vasgekeer in ’n Thaise grot. Die tweede deel van die reddingspoging het gister plaasgevind. Vier seuns is Sondag uitgekry en vier gister. Hulle is na ’n hospitaal sowat 60 km van die grotnetwerk af geneem. Die provinsiale goewerneur het gesê die reën wat eergister oornag geval het, het nie die watervlak in die grot beïnvloed nie. – Al Jazeera