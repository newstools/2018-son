ALMAL jubel oor die reën, of hoe, want Day Zero lyk al hoe verder weg met al die damme en ondergrondse watervlakke wat nou voller word. Guess again. Die arme mense in hul gehuggies doen alles in hul vermoë om warm te bly in hierdie ysige weer. En in die meeste gevalle sluit dit die gebruik van ’n oop vlam in. Dié week het ons gelees van die vrou in Manenberg wat Maandagaand in ’n back yard doodgebrand het. En van die arme meisietjie wat ook Maandag haar lewe verloor het in Imizamo Yethu. Nee, nie almal jubel oor die reën nie. Dit raak duisende – nie net met die gevaar van wegholbrande nie – maar ook met oorstromings. En dan moet reddingspanne, paramedici, NGO’s, kerke, moskees en ander organisasies inspring om die arme mense te help. Moet hulle asseblief nie vergeet nie.