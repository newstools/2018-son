ONTEVREDE Oos-Kaapse ANC-lede eis steeds dat howe die meriete van hul saak toets. Dit kom nadat hulle reeds ’n hofsaak verloor het om die ANC se nasionale uitvoerende komitee (NUK) te dwing om besluite ter syde te stel wat op sy gewelddadige verkiesingskonferensie geneem is. Lede het mekaar met stoele aangeval, wat die konferensie die bynaam “fees van stoele” op die hals gehaal het. Die Suid-Gautengse hoog- geregshof het Dinsdag die saak van die rol geskrap en bevind dit is nie dringend nie. Die groep wil hê die NUK moet die aanbevelings van die Sbu Ndebele-verslag volg om die provinsiale uitvoerende komitee te ontbind en ’n nuwe konferensie te hou. – News24