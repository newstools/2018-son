VELOUR laat jou sommer ghrênd lyk en voel perfek vir die winter. Hierdie materiaal is gebrei pleks van geweef soos die meer bekende velvet. Dis baie sag en voel luuks teen jou vel. Dis beslis ’n winter-wenner. Nie net is dit lekker snoesig nie, dit het so ’n sagte blinkheid wat jou in die gure weer kan laat skitter. Maar moet tog asseblief net nie velour op velour layer as dit nie in dieselfde kleur is nie. Probeer dit pair met ’n tekstuur soos fur of leer. En as jy ’n helder kleur soos kanariegeel in velour gaan aantrek, kan jy dit probeer uitbalanseer met neutrale kleure.