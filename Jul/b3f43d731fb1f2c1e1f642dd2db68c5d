DIE onnie wat Cowan House Primêr uit byna R2 miljoen bedrieg en gefake het sy’t kanker, het Woensdag haar eerste nag in die tronk geslaap. Die Durbanse handelshof het Vindra Moodley (49) Woensdag tien jaar tronkstraf opgelê (om die helfte opgeskort) vir ’n vlaag van 73 bedrieglike transaksies waarmee sy die laerskool uit R1 765 290,20 verkul het. Sy het ook in 2014 vir die skool gelieg dat sy gevorderde kanker het en net maande oor het om te lewe. Die vonnis beteken Moodley moet vyf jaar mang, met nog vyf jaar tronkstraf wat oor haar kop hang as sy weer haar streke uithaal. – The Witness