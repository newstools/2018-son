MENSE, hier is groot nuus – Beyoncé gaan in Mzansi kom optree! Die organisasie Global Citizen­ het gister aangekondig Beyoncé en Jay-Z gaan die eerste Global Citizen Festival in Afrika headline­. Global Citizen en House of Mandela bied dié konsert aan as deel van ’n reeks interna-sionale events ter viering van wat oudpres. Nelson Mandela se 100ste verjaardag op 18 Julie sou gewees het. Dié konsert, op Sondag 2 Desember in die FNB-sta­dion in Johannesburg, is die hoogtepunt van Global Citizen­ se Mandela 100-veldtog. Dis gratis, maar jy moet steeds ’n kaartjie hê om die byeenkoms by te woon. Fans kan van 21 Augustus af hul gratis tickets kry, maar jy kan vandag al aansluit by globalcitizen.org.za. ’n Rits groot name gaan ook optree – Cassper Nyovest, D’banj, Femi Kuti, Ed Sheeran, Eddie Vedder, Pharrell Wil­liams, Chris Martin, Sho Madjozi, Tiwa­ Savage, Usher en Wizkid. Die hosts is Oprah Winfrey, Naomi Campbell, Gayle King, Bob Geldof, Tyler­ Perry en Forest Whitaker. Usher sê: “Ek sien daarna uit om weer met Global Citizen saam te werk, dié keer in Suid-Afrika. Dis ’n eer om Nelson Mandela se legacy te vier. Ek streef daarna om soveel lewens positief te raak soos hy.”