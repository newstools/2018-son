SOOS ’n high-flyer het Corrine Jackson gister met ’n bodyguard by die Mitchells Plain-landdroshof opgedaag. Die groot geboude wag was voor haar verskyning oral saam met Jackson om watch te hou dat niemand die beskuldigde pla nie. Jackson (21), wat omstreeks ’n maand gelede op bail vrygelaat is, het gister vol selfvertroue gelyk toe sy voor landdros Walter Golding verskyn het. Die selferkende emo chick word aangekla dat sy haar verloofde, Nadine Ester­huizen (18), in September 2017 doodgelem het. Vroeër het die landdroshof gehoor Esterhuizen is nege keer met ’n swaard gesteek nadat die paartjie stry gekry het. Volgens Jackson was dit selfverde­diging. Sedertdien het Jackson gesukkel om ut die tjoekie te kom. Uiteindelik het haar nuwe larney law­yer, adv. Wil­liam Booth, in die hooggeregshof aansoek om borgtog gedoen en sy is toe op borgtog van R5 000 vrygelaat. Dié nuus het Esterhuizen se mammie, Vanessa (48), omtrent ontstel. Lede van Mitchells Plain se gemeenskapspolisiëringsforum (GPF) het die gebroke mammie gister by die hof ondersteun. Vanessa het buite die hof vertel dat sy haar dogter ná amper ’n jaar nog net so sterk mis. “Dit voel of daar ’n gat in my hart is wat niemand kan regmaak nie. “Ek onthou elke stukkie gesels wat ons gehad het, elke oomblik wat ons saam gelag het. “Om te dink dat iemand dit net so weggevat het. “Ek het nog Saterdag haar graf gaan besoek. Ek kon nie ophou huil nie, want sy was my baby.” Sorry Vanessa voeg by met trane in haar oë by hoe sy oor Jackson se gedrag in die hof gevoel het: “Sy het nog gelag toe sy my sien. “Tot vandag het hulle steeds nie sorry gesê nie.” “Hoekom het sy ’n body­guard? Hulle hoef nie bang vir ons te wees nie. Hulle moet vir Corrine bid.” Lynn Phillips, van die Mitchells Plain-GPF, het gister aangedui dat hulle teen die hooggeregshof se besluit van borgtog gaan appelleer. Die saak is tot 1 Augustus vir verhoor in die Mitchells Plain-streekhof uitgestel.