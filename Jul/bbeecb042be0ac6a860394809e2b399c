DIE polisie is warm op die spoor van die verdagtes wat betrokke was by ’n huisroof wat by die polisie in Thornhill aangemeld is. Kapt. Gerda Swart, ’n polisiewoordvoerder, sê Woensdag omstreeks 18:30 op die plaas Doringkop in die Thornhill-omgewing was ’n man en sy vrou besig om TV te kyk. Drie onbekende mans – gewapen met messe en met klapmusse aan – het die huis deur die kombuisdeur binnegestorm. Die deur was nie gesluit nie. Die verdagtes het aangedring op die huis se kluis se sleutels. Geslaan Hulle het een 3.57 Magnum- en een .38-rewolwer gesteel. Hulle het ook verskeie elektriese toestelle, soos ’n 55 duim-platskerm-televisiestel, ’n 50 duim-platskerm-televisiestel, ’n laptop, drie selfone én juweliersware gesteel. Nadat die vuil varke hulle uit die voete gemaak het, het die klaer en sy vrou daarin slaag om hulself te bevry. Hulle het die polisie van die voorval in kennis gestel. Die polisie in Thornhill het ’n huisroof-dossier aangelê. Die saak word ondersoek. Die egpaar is ongedeerd. Enige iemand met inligting wat kan help met die ondersoek kan die Thornhill-polisiestasie by 042 286 6200 bel. Die Stop Misdaad-nommer kan natuurlik ook gebel word by 0860 010 111 of stuur gerus ’n SMS aan 32211.