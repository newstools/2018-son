DIE Westelike Provinsie sal Saterdag in die eindstryd om vanjaar se Cravenweek-titel meeding, al lê hy tans tweede op die punteleer met Grens heel bo. Die Kapenaars sal teen vandag se wenner tussen die Vrystaat en die Sharks by die Hoër Jongenskool Paarl (Boishaai) kragte meet. Die Kapenaars het gister die taai stryd teen die Goue Leeus met 13-5 gewen nadat hulle rustyd danksy twee strafdoele deur Kade Wolhuter met 6-5 voorgeloop het. Die eerste helfte is gekenmerk deur albei spanne wat oorhaastig was en onnodige hanteerfoute gemaak het. Puntemakers: WESTELIKE PROVINSIE – drie:  Adrian Alberts; doelskop: Kade Wolhuter; strafdoel: Wolhuter. GOUE LEEUS: drie: Henco van Wyk. Cravenweek-uitslae: Blou Bulle XV 55, Limpopo Blou Bulle 5; Oostelike Provinsie 29, Pumas 45; Grens 52, Griffons 12; Westelike Provinsie 13, Goue Leeus 5. Akademieweek-uitslae: Grens 22, Valke 25; Luiperds 14, Sharks-platteland 29; Westelike Provinsie 67, Sharks 14; SA LSEN 26, Valke-platteland 22; Namibië 18, Griekwas 15; Blou Bulle-platteland 19, Zimbabwe 44; Boland 41, Pumas 24. Vandag se Cravenweek-bepalings is: 09:30: Luiperds t Griekwas; 11:00: Goue Leeus XV t SWD; 12:30: Westelike Provinsie t Valke; 14:00: Boland t Blou Bulle; 15:30: Vrystaat t Sharks. Akademieweek-bepalings: 08:00: Westelike Provinsie t Limpopo: 08:00: Griekwas-platteland t Pumas; 09:20: Griffons t Goue Leeus; 10:40: Griffons-platteland t Grens-platteland; 12:00: Goue Leeus t Oostelike Provinsie; 13:20: SWD OP-platteland; 14:40: Blou Bulle t Vrystaat.