DIT sal veral twee van Kro­asië se spelers verg om Engeland vandag ’n les te leer in hul halfeindstryd in die Wêreldbeker-sokkertoernooi. Hulle is die giftige kombinasie van Ivan Rakitic (Barcelona) en Luka Modric (Real Madrid). Albei het noodsaaklike bydraes gelewer met doele en strafdoele om die span tot die halfeindronde te laat vorder. Staatmakers Dit gaan egter ’n groot spanpoging verg om ’n Enge­land vol ster-spelers in Moskou te klop. Gelukkig het Kroasië darem­ meer staatmakers as net dié twee. In Marcelo Brozovic (Inter Milan), Mateo Kovacic (Real Madrid) en Milan Badelj (Florentina) is daar genoeg talent wat dalk net die verskil tussen die twee spanne kan maak. Kenners beskou Kroasië se middelveld as die beste in die WB.