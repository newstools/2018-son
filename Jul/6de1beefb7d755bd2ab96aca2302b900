ONS eie Idol is op pad Rusland toe. Paxton Fielies is in November as die wenner van die 13de reeks van Idols SA aangewys en is sedertdien omtrent besig. Teen Junie het sy reeds haar uitstekende album, This Is Me, uitgereik en koningin Silvia van Swede ontmoet. Nou staan haar kop weer buiteland se kant toe. Ek lees op Mzansimagic.dstv.com die 17-jarige gaan op Rusland se grootste kulturele geleentheid, die White Nights-fees in St. Petersburg, optree. Die uitsending gaan op die Russiese openbare uitsaaikanaal wees vyf dae ná die Wêreldbeker-toernooi, wat Sondag klaargemaak het. Die “Angifuni”-sangeres kan nie wag vir die groot geleentheid nie. “Dit voel soos ’n droom. Ek kan nie glo ek gaan die geleentheid kry om van my nuwe materiaal voor ’n Russiese skare te perform nie en boonop die aftermath buzz ná die Wêreldbeker te beleef nie.” Gaan wees nou spicy daar oor die waters, nè, Paxton!