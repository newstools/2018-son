EEN doen ’n beroep vir die ontplooiing van die army op die Vlakte en die ander staan dit teen. Dié groepe het gister gelyk of hulle bereid is om oorlog teen mekaar te verklaar oor dié meningsverskil. Die DA-leier, Mmusi Maimane, sowel as verskeie prominente DA-lede en duisende supporters het van die Manenberg-polisiestasie na die Nyanga-polisiestasie gemarch. Hulle eis die ontplooiing van die weermag om geweld in die moordhoofstad, Nyanga, en omliggende areas soos Manenberg en Guguletu stop te sit. Die hel het losgebreek toe die DA geweier het om die adjunk­polisieminister, Bongani Mkongi, kans te gee om die skare toe te spreek sodra ’n memorandum aan hom oorhandig is. Mkongi het tot by Maimane gestap en dit aan hom duidelik gemaak hy gaan nie die memorandum aanvaar nie. ’n Woedende Mkongi het aan Maimane gesê: “Julle kan jul memo na jul kantoor terugvat. “Ek gaan dit nie aanvaar nie. Julle praat politics, maar julle wil ons nie die kans gee om met die mense te praat nie.” Mkongi se departementshoof, Jabu Mfusi, het gesê: “Ons wil die memorandum op die stage aanvaar sodat ons daarop kan reageer. Jy (Maimane) kan nie op die stage lieg en verwag ons moenie daarop­ reageer nie.” ’n Duidelik geskokte Maimane was gedurende die konfrontasie teruggetrokke. Hy was egter weer spraaksaam toe hy in die polisiestasie gestaan het. Maimane het gesê: “Mkongi bewys eens en vir altyd hy gee nie om vir die mense van Suid-Afrika nie. Ek sal hom in die parlement sien. Ek sal seker maak hy kry dié memorandum, want dié stad se mense is moeg om vermoor te word.” Krismis Maimane het vroeër die skare by hul aankoms buite die Nyanga-polisiestasie toegespreek. Hy het teen die ANC-regering uitgevaar en hom as liegbekke en misdadigers beskryf. Hy het gesê die laaste keer toe die vorige polisieminister, Fikile Mbalula, in die Kaap was, het hy gelieg en gesê die army sal voor Krismis op die Kaapse Vlakte ontplooi word. Volgens Maimane is die polisiediens daar om politicians te beskerm­ en nie die mense nie, want 98 polisielede bewaak net vir pres. Cyril Rama­phosa. Maimane het verder gesê: “Daar is net een commander-in-chief en dis president Ramaphosa, maar hy is ook die president van die ANC. “As jy in die ANC is, moet jy eers teen die misdadigers in die ANC veg. Die ANC lieg. “Mbalula het gelieg en gesê die army sal voor Krismis hier wees. “Ek weet nie van jou nie, maar Krismis het gekom en gegaan en ons kinders het nie eens Krismis gesien nie. “Hulle het nie Krismis gesien nie, want hulle is vermoor. Mbalula het aan ons mense gelieg en ons kinders is dood. “Ons is hier om te sê ons is gatvol van al die leuens ... Mnr Ramaphosa, bring nou die army.”