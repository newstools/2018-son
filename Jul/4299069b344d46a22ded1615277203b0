VYF mense is Vrydag beseer toe ’n bakkie op Strandfonteinweg in Kaapstad teen ’n lamppaal gebots het. Die nooddienste het die bakkie langs die pad aangetref. Die insittendes het uitgeklim en op die sypaadjie gesit. Die paramedici het hulle ondersoek en bevind dat vier mans en ’n seun net ligte tot matige beserings opgedoen het. Die pasiënte se beserings is behandel en hulle is na nabygeleë provinsiale hospitale vervoer vir verdere behandeling. Die plaaslike owerhede was gou op die ongelukstoneel om verder ondersoek in te stel. – ER24