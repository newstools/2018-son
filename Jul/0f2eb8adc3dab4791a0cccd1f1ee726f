BEGUNSTIGDES wat Hop-huise in Gunguluza, Uitenhage, moes kry, sê die Nelson Mandelabaai-munisipaliteit het hulle “afgeskeep en gedump”. In Julie 2017 het die Metro aan GroundUp gesê die bou van byna 300 Hop-huise daar was ’n “top-prioriteit”. ’n Jaar later het niks nog gebeur nie. In 2013 het die ANC-geleide Metro 300 toilette daar gebou, maar g’n huise nie. In April 2017 het die DA-Metro 100 mense geskuif om langs die 300 toilette te woon as deel van ’n program om die emmerstelsel uit te roei en verdere vandalisme aan die beskadigde toilette te keer. Families het toe hokkies langs die toilette gebou.