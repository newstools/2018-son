’N FABRIEK in die Noord-Kaap wat onder meer fake spice en bakpoeier vervaardig het, het ’n gegons in die sosiale media ontketen. Die Hartswater-polisie se honde-eenheid het Dinsdag op die fabriek toegeslaan. Sergio Kock, ’n polisiewoordvoerder, sê die fabriek en sy inhoud beloop sowat R77 miljoen. “Ons het op wenke gereageer en ’n sting-operasie op die fabriek uitgevoer.” Die fabriek het allerhande goedere vervaardig, verpak en verprei, sê Kock. Van die goedere sluit in Robertson-speserye, bakpoeier, suurdeeg, skoenpolitoer en selfs pads. Verskyn Die polisie het beslag gelê op die masjinerie wat vir die vervaardiging en verpakking gebruik is. “Kundiges het samples gevat van die brands waarvan namaaksels in die fabriek gevind is om toetse te laat doen.” Ses mense is in hegtenis geneem by drie huise in Hartswater, waar die goed verpak is. Hulle het reeds in die hof verskyn op aanklagte van die besit en vervaardiging van vervalste goedere. Mense in die sosiale media was veral geworry oor die egtheid van hul huiswinkels se spice, bakpoeier en gis omdat dit produkte is wat mense eet.