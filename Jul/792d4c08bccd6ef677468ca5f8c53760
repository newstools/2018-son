DIE Restoration Life Wor­ship Centre in George verwelkom Dr Tumi. Past. Siviwe Ngqavu sê hulle is baie opgewonde om die gospelsanger van Limpopo die eerste keer in George te kan ver­welkom. Die konsert beloof om baie harte te raak met worship-musiek en van Dr Tumi se gunsteling-liedere. “Dr Tumi sê hy sien daarna uit om die eerste keer met sy live orkes en span in die pragtige stad George te kan optree. “Ons gaan ’n ongelooflike tyd hê in die teenwoordigheid van die Here. Moet asseblief dus nie dié konsert misloop nie.” Die konsert is op 6 Julie in die Eden-gemeente. Die konsert is van 16:30 tot 18:00. Kaartjies kos R200 en VIP-kaartjies R300. Bel die kerkkantoor by 044 873 0135.