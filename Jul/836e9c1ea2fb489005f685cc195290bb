’N PAAR inwoners van wyk 32 het gister tyres in Standfordweg gebrand. Dit was uit ontevredenheid met hul raadslid, Sandra Fillis, se beweerde inmenging in tenderprosesse. Die polisie het die brandende tyres verwyder kort nadat dit begin brand het en die straat opgeruim. ’n Inwoner, Hilton Whiteboy, sê Fillis is te betrokke by munisipale tenders. Whiteboy sê: “Die supply chain act sê duidelik ’n raadslid moenie by munisipale kontrakte en tenders betrokke wees nie. Coega “Die raadslid stop projekte in die wyk omdat sy self wil werk met plasings van sub-contractors.” Whiteboy beweer Fillis meng haar ook in in die lys waarop SMME’s (klein, medium en mikro-onder­nemings) geplaas word. Sy het haar na bewering ook ingemeng in Coega se tenderproses by die Primêre Skool Arcadia. Whiteboy beweer kort nadat Fillis haar ook by die oprigting van die nuwe Bethels­dorp Comprehensive School ingemeng het, het die werk tot stilstand gekom. Hy sê: “Ons het die raadslid al gevra vir ’n meeting met haar om dinge uit te stryk, maar ons het nog nie terugvoer gekry nie.” Hy beweer sekere­ werkers in Fillis se kantoor trek voordeel uit tenders. Whiteboy sê: “Sy luister eerder na ’n minority en skep met opset verdeling in die gemeenskap.” ’n Gemeenskapsaktivis, Farouk Williams, sê die aangeleentheid is nie polities nie, maar dat dit oor die gemeenskap handel. ’n Lid van die wyks­komitee, Wendell Cooper, sê op 5 Maart het Fillis op ’n vergadering by Bread of Life Ministries twee plasings van SMME’s gemaak: Salt Lake Co-op en Genesis. Cooper sê: “Volgens Cogta (die departement van same­werkende regering en tradisionele sake) mag ’n raadslid dit nie doen nie. “Ek het e-posse geskryf aan die raadslid se leiers, maar nog niks terug­voer ontvang nie.” Die inwoners het ook ’n petisie waarin hul griewe oor dienslewering vervat is, teen Fillis opgestel. Dit sluit in: Die inwoners beweer Fillis is meestal onbetrokke en dus onbekend aan die inwoners. ’n Vrou met ’n soolkous op die kop, ene Nita, was ontevrede oor die betoging en meen dit was onnodig. Nina sê: “Die vrou (Fillis) doen so baie vir ons. “En baie van die mense wat nou so hier aangaan, is SMME’s wat hier by haar werk gekry het.” Fillis het gesê sy gaan nie kommentaar lewer nie. Ál wat sy gesê het, is: “Dis polities gedrewe, en my leierskap hanteer dit.”