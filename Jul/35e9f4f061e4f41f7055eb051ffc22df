SMOUSE, pendelaars en taxidrywers by die Tsholomnqa-taxistaanplek in Oos-Londen sê hulle wag al jare dat die munisipaliteit ’n taxiskuiling bou, berig GroundUp. Die Buffalo City Metropolitaanse Munisipaliteit sê hy beplan om tussen Januarie en Maart 2019 by die taxi rank te begin bou. Themba Mcitakali, ’n taxidrywer, sê as dit reën, word mense se groceries, soos meel en suiker, beskadig en dan moet hulle dit weggooi. Thulani Maki is verantwoordelik vir die skoonmaak van vier toilette op die perseel. Hy sê die Metro gee nie eens skoonmaakmiddels nie. Hy moet sy kaal hande gebruik.