DIE pa van die Baai wat hom na bewering aan die verspreiding van kinderpornografie skuldig gemaak het, sal langer moet wag vir sy dag in die hof. Die saak is uitgestel om die staat ’n kans te gee om talle items waarop beslag gelê is, te ontleed. Adv. Jason Thysse, die staatsaanklaer, het by ’n vorige verskyning gesê na aanleiding van dié ontleding sal die formele aanklagte teen die beskuldigde eers geformuleer kan word. Dit is in dié stadium nog onduidelik presies hoeveel klagte die man in die gesig staar. Die beskuldigde het na bewering onder meer eks­plisiete foto’s van sy minderjarige dogters geneem en dit oorsee gestuur. Die pa gaan weer op 9 Oktober in die hof verskyn. Hy word deur Danie Gouws verteenwoordig.