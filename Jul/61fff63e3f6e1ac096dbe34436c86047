DIE cops van Mitchells Plain het onlangs op verskeie scrap yards in die omgewing toegeslaan. Volgens kapt. FC van Wyk, ’n polisiewoordvoerder, het die polisie op verskeie scrap yards langs die Mitchells Plain-spoorlyn gefokus. Die Passasierspooragentskap van Suid-Afrika (Prasa) en verskeie ander wetstoepassers was ook by die operasie betrokke. Die fokus was veral op kabeldiefstal. Van Wyk het gesê: “Tydens die operasie is vyf scrap yards en recycle-persele deursoek. “Die persele is deursoek vir koperkabels en eiendom wat aan Prasa en die Stad Kaapstad behoort. Gereageer “Verskeie voetpatrollies is ook in die Kaapse middestad, industriële gebiede en spoorweg­sites­ gedoen.” Volgens Van Wyk het die cops ook vinnig ge­reageer op ’n rooftog wat by ’n juwelierswinkel in ’n inkopiesentrum in Bea­con Valley plaas­gevind het. Dit het gelei tot die arrestasie van vier verdagtes. Volgens Van Wyk sal hulle voortgaan met soortgelyke operasies in alle gebiede om polisiesigbaarheid te verhoog.