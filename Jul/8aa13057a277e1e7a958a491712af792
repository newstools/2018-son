ALLE oë sal vandag in die laaste byeenkoms van die Suid-Afrikaanse perdewedrenseisoen op Alan Greeff en Greg Cheyne gerig wees. Dié kampioen-kombinasie het agt wedrenne op die Fairview polytrack in Port Elizabeth waarin hulle die Oos-Kaapse rekords vir die seisoen te laat spat. Dis nadat hulle Vrydag die laaste twee wedrenne op Fairview gewen het. Amos Mtengwana het die Greeff-stal toe verteen­woordig en het ’n goeie dag op die poly voorspel. Mtengwana is vol vertroue daaroor dat sy stal op sy 146 wenners verlede jaar sal verbeter. Dit is die meeste wenners wat die Greeff-stal nog in ’n seisoen in die Oos-Kaap ge­lewer het. Opgesaal Greeff het tot dusver 145 wenners vir die seisoen opgesaal. Dit lyk dus asof dié sy beste seisoen tot nou toe sal wees. Hy is ook nie meer te ver van die algehele Oos-Kaapse rekord vir ’n afrigter in ’n seisoen nie. Greeff sal vyf van die ag wedrenne vandag moet wen om Gavin Smith se rekord van 150 in die 2006-’07-seisoen te ewenaar. Cheyne het ’n uitstekende kans om op sy eie Oos-Kaapse rekord as ’n jokkie in ’n seisoen te verbeter. Hy het dié rekord van 90 wenners verlede jaar opgestel en staan nou reeds op 89. Cheyne wen die Oos-Kaapse jokkietitel dié seisoen die vyfde keer. Dis die 12de keer dat Greeff die kampioenafrigter is. Hy wen die titel die vyfde keer agtereenvolgens.