AS JY so mooi soos Halle Berry wil lyk, moet jy nou mooi luister. Die Hollywood-ster spog steeds met ’n slank, toned lyf en ’n gesig wat byna geen rimpels het nie en sy trek al by 51! Volgens E! Online sê die Catwoman-aktrise om só te lyk, sal jou nie ’n plaas se geld kos nie. Gaan bedel by jou naaste slagter vir bene. Die aktrise pak uit: “Jy kan dit maak. Jy kan na die slaghuis toe gaan en jy kan hulle vir bene vra. Hulle gaan dit in elk geval net weggooi. “Vat die bene en kook dit vir sowat 24 uur en drink dan die broth. Dit is vol kollageen!” Kollageen is die belangrikste proteïen en dit laat jou vel jonk en gesond lyk omdat dit jou vel help om sy elastisiteit, struktuur en krag te behou.” Vroue begin in hul 30’s kollageen verloor, so hoe meer kollageen jy inneem, hoe stadiger gaan jy verouder.