INWONERS van die Northerns is die hel in oor ’n wedding photographer wat hulle in­geloop het. Hulle het op Facebook hul mond uitgespoel oor die duisende rande wat betaal is sonder dat foto’s geproduce is en ná baie jare is nog g’n sent terugbetaal nie. Die fotograaf, Rezano Damoense, het op dieselfde platform verantwoordelikheid vir sy dade aanvaar. Die ontevrede slagoffers het beweer Damoense is ’n pastoor wat in Johannesburg wegkruip. Een van die ongelukkiges het geskryf sy is al vier jaar getroud. “My wedding package was R6 500. Ek het tot vandag toe nog nie een photo gekry nie.” Nog ’n vrou het geskryf sy is al vyf jaar getroud en sy wil nou nie meer die foto’s en video’s hê nie. Sy soek eerder haar geld. ’n Ander vrou het geskryf dis genoeg om oor woedend te wees as ’n mens ses jaar getroud is en niks “bewyse” daarvan het nie. Volgens nog ’n klaer het sy ná 10 jaar steeds nie tasbare her­inneringe aan haar troue nie. Afbetaal Sy het beweer Damoense het baie verskonings gehad, soos dat daar by sy kar ingebreek en dat sy laptop gesteel is. Sy het bygevoeg Damoense was by die kerk en ná ure in die park, maar het nooit teruggekeer nadat hy ’n lens gaan haal het nie. Hulle het vertel hulle het ’n deposito betaal en R7 500 oor die drie maande voor die troue afbetaal. “Ek wag tot vandag vir photos, video’s, A4-prints en my so-called wedding book,” het sy bygevoeg. Damoense het nog nie op Son se navraag oor hierdie aantygings gereageer nie. Sy Facebook-plasing oor die aantygings lui egter: “For starters yes I am responsible for all of this. 2. I am not a pastor so the rest should not be painted under the same paint brush. 3. I am Jhb as I have lost a family member. 4. Anthea and I are divorced and I have taken full responsibil­ity for all debt outstanding and she has nothing to do with this and never did. She is not to be blamed­. 5. All outstanding monies has been declared in court and to let everyone in on it. We started a business hoping that things would pick up doe us financially in order to conclude our debt however anyone knowing the startup to any new business will understand it possition. We lost everything and in this I am working at repaying all outstanding funds back in due course­. 6. As for claims that is being out on to list such as owing my ex-mother inlaw money I hope that when the court proceeding arise that there is substantial evi­dence that I am the one that requested for the funds and took the funds. However that is a case for court as I have gotten the matter roling. 7. I am not running from this or stating that I am not responsible for this, I am fully accountable for funds that I have­ taken from people and was unable to produce. It will be paid back and I hope that when that happens we can have a discussion about all ifbthat on this platform too.” Damoense het verder geskryf hy weet wie hy almal geld skuld. Hy het ook verklap hy gebruik deesdae sy biologiese pa se van. Hy is glo as kind geadopt. Damoense het ook gesê hy kan nie mense nie kwalik neem oor hoe hulle reageer nie; hy sou ook so voel. Volgens sy inskrywing het hy een doel en dis om weer op die been te kom sodat hy almal kan terugbetaal.