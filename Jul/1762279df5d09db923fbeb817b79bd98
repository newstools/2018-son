DIE gewilde TV-persoonlikheid en sakevrou Jo-Ann Strauss en haar man, Michael Held, het ’n derde keer ma en pa geword. Channel24 berig Mej. Suid-Afrika 2000 het die nuus oor die geboorte van die nuwe gesins­lid dié week via Instagram Stories bekend gemaak. In ’n video hou Jo-Ann (37) die kleinding vas en sê: “Hei, raai wat het gebeur? Sy het aangekom en is veilig en gesond. So geseënd. “Ons waardeer ál jul mooi wense vir ons klein gesin. Baie dankie vir elke woord van bemoediging en liefde.” Afgeshow Die voormalige skoonheidskoningin het in Januarie al bekend gemaak dat sy swanger is. Jo-Anne het gedurende haar swangerskap natuurlik verskeie stylvolle preggie outfits afgeshow en het ons selfs ’n idee gegee van hoe die nursery sal lyk. Sy is egter baie versigtig oor foto’s van haar gesin op sosiale media. Jo-Ann het ons mos in 2014 al op haar blog laat weet sy wil haar gesin eerder daarvan weghou. Sy het destyds gesê: “My man en kinders het nie besluit om in die kalklig te wees nie. “Uit respek vir hulle hou ek hulle soveel moontlik weg van die media.”