GEORGE Clooney (57) kan nou weer loop – al is dit met ’n bietjie hulp van sy vrou. Ek lees op E!Online hy en sy vrou, Amal (40), en hul eenjarige tweeling, Alexander en Ella, is gesien waar hulle in ’n privaat jet klim. Hulle het in ’n gholfkarretjie tot by hul jet gery en die paartjie het moedig vir die paparazzi geglimlag. Die Hollywood-akteur was onlangs­ in ’n motorfietsongeluk betrokke in Sardinië. Hy is opgeneem in ’n plaaslike hospitaal nadat hy in ’n botsing betrokke was. Die akteur was op pad na die stel van sy nuwe TV-reeks, Catch-22, toe sy scooter ’n kar getref het. Die ongeluk het naby Costa Corallina in die provinsie Olbia-Tempio in Italië gebeur.