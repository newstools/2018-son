DIE oorskot van die Kaapse kliniese sielkundige Diane Nelson (49) is gevind. Wendy Skeens van die organisasie Pink Ladies het Vrydag gesê haar lyk is Donderdag gevind. Lt.kol. Andrè Traut, Wes-Kaapse polisiewoordvoerder, sê Nelson se lyk is op Tafelberg gevind. Hy sê: “Dié kantoor kan bevestig die liggaam van ’n 49-jarige vrou is gister (Donderdag) op Tafelberg gevind. “Die omstandighede rondom haar dood word nog ondersoek en ’n dossier is geregistreer vir ’n geregtelike doodsondersoek.” Geen ander besonderhede was beskikbaar nie. – News24