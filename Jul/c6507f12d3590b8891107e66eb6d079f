VERDAGTES wat vermoedelik gesteelde horlosies probeer verkoop het, is deur die polisie gevang. Dit blyk dat dié juwele laas week by Francarlo Jewellers in die Walmer Park-winkelsentrum in die Baai gesteel is. Kapt. André Beetge, ’n polisiewoordvoerder, sê vier verdagtes is in verband met laas week se robbery in hegtenis geneem. “Die blitspatrollie het ’n tip-off ontvang dat ’n man ’n duur horlosie aan iemand in Sidwell probeer verkwansel het. Ondersoek “Die 40-jarige man is gearresteer nadat hy in besit gevind is van twee horlosies, waarvan een steeds ’n Francarlo Jewellers tag aangehad het.” By nader ondersoek is nog drie verdagtes in verskeie huise in New Brighton en Algoapark in hegtenis geneem. Die verdagtes het 26 horlosies in hul besit gehad, wat alles na bewering by Francarlo Jewellers gesteel is. Die verdagtes, wat tussen 29 en 40 jaar oud is, sal binnekort op klagte van huisbraak en die besit van vermoedelik gesteelde eiendom in die hof verskyn.