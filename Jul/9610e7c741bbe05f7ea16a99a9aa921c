VAN die Kaap se bekendste kunstenaars staan op met ’n konserttoer teen geweld en dwelmmisbruik. Die Lion of Judah Warriors se More Valuable Tour gaan tussen 23 Julie en 17 Augustus skole op die Kaapse Vlakte besoek. Die toer gaan egter ook verder Kaapse draaie gooi in George, Pacaltsdorp en Mosselbaai. Marcel Gradwell, wat die toer organiseer, sê genoeg is genoeg en hulle hoop om ’n verskil in die gemeenskappe te maak. Die bekende kunstenaars James Bhemgee, DJ Ready D, Chad Saaiman, Krista Jonas, Fagrie Isaacs, Mujahid George en Gregory Noble gaan almal optree. Die bekendstelling van die toer vind op 23 Julie by die Hoërskool Fairmount in Grassy Park plaas. Dit begin 18:00 en toegang is R50.