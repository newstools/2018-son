JY MOET tog nie dink Kourtney Kar­dashian is op haar mond geval nie. Die oudste Kardashian-sussie het ’n mom-shamer sommer gou-gou op haar plek gesit. Dis nadat die mamma van drie ’n sexy foto van haarself op sosiale media gedeel het. In die foto chill sy in ’n bikini op die dek van ’n seiljag aan die kus van Portofino, Italië. Ek sien op E!Online die 38-jarige Kourtney skryf by die foto: “Ek het so pas my daaglikse mandjie focaccia opgeëet, wat van jou?” En toe kom pis ’n troll op haar battery – altans sy het probeer. “Waar is jou kinders?” wou dié weet. Die troll het verwys na haar seun Mason (8), dogter Penelope (6) en seun Reign (3). Die mamma wys toe sy het nie nog tyd vir mom-shamers nie: “My seun het die foto geneem en die ander twee het net oorkant my gesit. “Baie dankie vir jou besorgdheid.”