JOHN Obi Mikel, kaptein van Nigerië se sokkerspan, het ’n yslike bedrag betaal sodat sy ontvoerde pa vrygelaat word. AFP berig Mikel se pa, Michael, is Donderdag ontvoer en Mikel het 10 miljoen naira (R380 000) betaal om hom te laat vrylaat. Mikel se pa is volgens die Nigeriese polisie Maandag vrygelaat. “Michael Obi, vader van ons Super Eagles-kaptein, het sy vryheid herwin,” het Ebere Amaraizu, ’n woordvoerder van die polisie in die staat Enugu in die suide van Nigerië, bevestig. Kaalvoet Amaraizu het gesê die ontvoerders het nie Mikel se pa aangerand nie, al is hy met ’n vuurwapen gedreig. Hulle het hom wel gedwing om 5 km ver kaalvoet in die reën te stap. Dit is nie die eerste keer dat Mikel se pa ontvoer is nie. Dit het in 2011 in die stad Jos ook met hom gebeur.