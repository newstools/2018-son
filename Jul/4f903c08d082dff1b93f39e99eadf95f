KIM Kardashian het gesorg dat haar suster se joller-berk en baby daddy haar op Instagram unblock. Ons weet mos Kimmy is nie op haar bek geval nie en het van haar laat hoor toe Tristan Thompson se verneuk-skandaal in sy gesig opblaas. Dít was toe haar sussie Khloé Kardashian hoog swanger was met die baller se dogtertjie, True. Maar die familie het nou sy joller-sondes vergewe en Kim meen toe dis tyd dat hy haar weer op sy sosiale media toelaat. Sy het geen chill nie en het dit voor die hele familie op Khloé se 34ste verjaardagpaartie gedoen. Sy het boonop ’n video daarvan gemaak, wat op TMZ is. Sy’t seker gemaak hy unblock en follow haar weer op Instagram en ook Khloé se besties, Malika en Khadijah Haqq, laat weet Tristan het hulle geblock. Uhm, gelukkige verjaardag, Khloé ...