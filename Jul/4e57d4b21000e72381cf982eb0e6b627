CHRISSY laik dit om internet-trolls se bors warm te maak. Die supermodel het ’n pragtige foto van haar en haar man, John Legend, se twee kinders – Luna (2) en Miles (6 weke) – gelaai. Ek sien op E! Online die mamma het die mom shamers omtrent uitgetart. Sy grap toe in die cap­tion: “Moet ek een post waar dit lyk asof sy kop nie ondersteun word nie, maar waar my gesig supergoed lyk en Luna net nie meer lus is vir die besigheid nie? Of moet ek die een post waar ek wel sy kop ordentlik vashou en my gesig net orrait lyk en Luna duidelik nie lus lyk om foto’s te vat nie?” En mommy shamers was soos gewoonlik weer gou op hul perdjie. Een laat hoor: “Hy lyk nie te hêppie met die son so in sy oë nie.” En dis wat die snaakse mamma toe antwoord: “Maar hy het dan vir my gesê hy hou daarvan.”