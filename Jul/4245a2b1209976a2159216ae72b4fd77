MEGHAN Markle se halfsuster, Samantha Markle, is smoorkwaad vir haar – en sy verkondig dit aan almal. In reaksie op ’n berig oor Meghan en prins Harry wat Dinsdag by ’n uitstalling ter viering van Nelson Mandela se eeufees was, het Samantha op Twitter haar woede teenoor die hertogin van Sussex uitgespreek. “Hoekom nie jou eie pa vereer nie?! Genoeg is genoeg!” het sy getwiet luidens screenshots wat The Daily Mail gepubliseer het. “Tree soos ’n humanitarian op, tree soos ’n vrou op! “As ons pa sterf, hou ek jou verantwoordelik, Meg! @KensingtonRoyal.” Samantha het sommer die hele royal family gepak. “My pa is nie ’n verleentheid omdat hy sy dogter liefhet nie. Die royals is ’n verleentheid omdat hulle so koud optree. “Julle moet julle skaam, @KensingtonRoyal. Ek is bly jy het tyd om ander te vereer, terwyl jy jou eie pa ignoreer!” Dít kom kort nadat Thomas Markle in ’n interview gekla het dat hy sukkel om sy dogter te kontak en dat sy oproepe nie beantwoord word nie.