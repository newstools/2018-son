DIE Piketberg-judo-klub het tydens die eerste week van Julie in Port Elizabeth aan die Suid-Afrikaanse Judo-kampioenskapsbyeenkoms deelgeneem. Hulle het vir die Weskus- judo-unie deelgeneem. Dit was die eerste keer dat die kinders aan die nasionale kampioenskapsbyeenkoms deelgeneem het. Net die afrigter, sensei Gerhard Gal, was al daar. Die deelnemers het hulle goed van hul taak gekwyt teen die ander provinsies en het een goue, twee silwer- en ’n bronsmedalje verower. Gal het ook gekwalifiseer om in April volgende jaar aan die Afrika-kampioenskapsbyeenkoms in Kaapstad deel te neem. Jong en grootmense wat by die klub wil aansluit, kan Gal bel by 078 066 2239, vir Mi­riam Sielies by 071 854 9121 of vir Anthea Beukes by 078 119 9457.