DIS reeds ’n groot storie om te trek. Die taak raak egter veel erger wanneer 30 olifante ter sprake is. Die trop olifante moet van Suid-Afrika na Mosambiek toe geskuif word. Dit kom nadat de iSimangaliso-vleilandpark die 30 olifante aan die Zinave Nasionale Park in Mosambiek geskenk het. ’n Groep natuur­bewaarders en ander organisasies moet die diere nou help skuif. Suid-Afrika en Mosambiek werk saam aan die projek. Die twee lande het hande gevat om olifante te bewaar. Die Zinave Nasionale Park in ons buurland word beskryf as ’n puik nuwe tuiste wat ongerep is en waarin die olifante goed sal kan aanpas. – News24