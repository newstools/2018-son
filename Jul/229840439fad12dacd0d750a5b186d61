PERSONEEL van Metrorail het gou ingegryp toe ’n groep mense ’n treinwa aan die brand probeer steek het. Volgens Riana Scott, ’n woordvoerder van Metrorail, het die voorval Woensdag 14:55 op platform 11 op die Kaapstad-stasie gebeur. “Die groep mense het die treinwa van ’n stilstaande trein aan die brand probeer steek. “Gelukkig was ons personeellede gou op die toneel en die (brandplek op die) sitplek wat gesmeul het, is onmiddellik geblus.” Dit kom kort nadat Metrorail bekend gemaak het dat die ekstra veiligheidsplanne wat hy ingestel het, besig is om vrugte af te werp. Etlike verdagtes is die laaste ruk gearresteer en het reeds in die hof verskyn.