JULLE hoef nie daaroor te worry of Selena Gomez (25) oukei is nadat die Biebs sommer so skielik verloof geraak het nie. Sy is dooddollies – of altans, dit is wat daar op haar T-hemp staan. Sy is ’n sterk vrou, sy het die siekte lupus, sowel as ’n nieroorplanting, oorleef en natuurlik gaan sy dié ver­lowing van die Biebs ook oorleef. Selena se eks Justin Bieber (24) het die model Hailey Baldwin Saterdag in ’n propvol eetplek in die Bahamas om haar hand gevra. Ons almal weet mos die Biebs vrek oor Selena en die tweetjies se verhouding het omtrent wipplank gery. Maar Selena gaan haar nie in ’n kamer toesluit en haar polse sny net oor die Biebs nou ’n verloofde man is nie. Ek sien op E!Online sy het dié week in New York uitgehang in ’n baie casual outfit. Sy het ’n paar tekkies, ’n sweetpakbroek en ’n T-hemp aangehad. En op die T-hemp staan daar: “Net die sterkes sal oorleef.” Vat so, Biebs!