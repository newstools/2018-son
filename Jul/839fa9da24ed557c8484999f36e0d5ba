SUID-AFRIKA het sy MeerKAT-radioteleskoop amptelik geopen en dit het die helderste beeld tot dusver gelewer van die supergroot swart gat in die middel van die Melkweg. Adj.pres. David Mabuza het die onthulling van die radioteleskoop – ’n versameling van 64 skottels – Vrydag in Carnarvon in die Noord-Kaap behartig. Sterrekundiges het die beste radiobeeld tot nog toe van die middel van ons sterrestelsel, die Melkweg, afgeshow om te wys waartoe die instrument in staat is. MeerKAT is ’n plaaslike projek, maar sal later deel vorm van die Square Kilometre Array (SKA), ’n reusereeks van 3 000 skottels, waarvan sowat 2 000 in Afrika sal wees en sowat 1 000 in Australië. – News24