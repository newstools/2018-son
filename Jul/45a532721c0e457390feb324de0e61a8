MOORREESBURG. – Twee cops van hier het Woensdag in Riebeek-Wes se rondgaande hof verskyn op klagte van diefstal. Hulle word daarvan verdink dat hulle tydens die onlangse behuisingsbetogings in Riebeek-Wes drank en mineraalwater gesteel het. Die cops het hulle na bewering aan die vog gehelp terwyl besighede tydens die protesaksie geplunder is. Die konstabel (25) en sersant (34) verskyn op 4 Julie weer in die hof. Hulle is intussen geskors hangende ’n interne ondersoek.