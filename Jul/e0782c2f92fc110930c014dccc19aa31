DIE cops het eergister ’n spanner in die Crowbar-bende se speke gedruk toe hulle ’n huis in Belhar in die Kaap wou beroof. Die cops het die inbrekers gejaag nadat die alarmstelsel by die huis in Commerceweg afgegaan het. Die mense van die huis was nie tuis nie. Die skollies, wat met niks weggekom het nie, het in ’n wit Nissan SUV van die toneel probeer wegjaag. Die cops het op die motor losgebrand. Hulle het tot op die hoek van Stellenbosch Arterial en Symphonyweg gery en uit die motor gespring. Twee van die verdagtes het by verskillende huise in Banjo Walk ingehardloop om weg te kruip. Nog een is gewond toe hy oor ’n stuk veld van die toneel probeer vlug het en die ander skollie is in die motor vasgekeer. Al die verdagtes is gearresteer.