KRIS Jenner (62) se grootste regret is dat sy haar man verneuk het. Die matriarg van die Kardashian clan het dié week oopgemaak teenoor Harvey Levin van die program OBJECTified. Haar eerste man was oorle’ Robert Kardashian, die pa van Kourtney, Kim, Khloe en Rob. Sy vertel: “Ek het met Robert getrou toe ek 22 was en ek het met ons wittebrood swanger geword. Ek het die beste lewe gehad. “Maar soms dink ’n mens mos die gras is groener aan die ander kant.” Die momager het in haar memoir Kris Jenner and all Things Kardashian erken dat sy gejol het en Levin het haar daaroor uitgevra. “As ek nou daaraan terugdink, is dit seker een van my grootste teleurstellings, want my huwelik het toe op die rotse beland.” Sy het ook gesê dat sy verpletter was toe Robert haar dagvaar vir ’n egskeiding.