DIE voormalige Springbok­rugbyafrigter Nick Mallett sal die naweek terug wees op SuperSport. Hy en die voormalige Springbokkaptein Naas Botha was ’n ruk van die lug af ná ’n uitval met ’n voormalige Springbok en medekommentator, Ashwin Willemse. Mallett het bevestig hy sal weer die naweek op die kassie wees. Willemse het Mallett en Botha tydens ’n regstreekse uitsending van rassisme beskuldig en dat hulle neer­halend is en hom ondermyn. In SuperSport se ondersoek is bevind geen rassisme was betrokke nie. Willemse het intussen ’n hand van vrede na die ander twee oud-Bokke uitgesteek en gesê hy wil nie onmin hê nie. – News24