NEW YORK. – Harvey Weinstein is uit op borgtog. Die Hollywood-fliekmagnaat het Maandag in die hof verskyn op klagte van seksuele wangedrag. Drie vroue kla hom aan. “Ons ba-klei een dag op ’n slag teen die klagte en vandag het ons dié ronde gewen,” het sy lawyer, Ben Brafman, buite die hof gesê. Brafman het gesê hy verwag nóg aanklagte. Weinstein het skuld op al die klagte ontken. Hy is in die hof ingebring met sy hande agter sy rug geboei. As hy skuldig bevind word, kan hy vir lewenslank tronk toe gepos word. Gloria Allred, ’n prokureur vir die derde vrou in die saak, het gesê haar kliënt sal getuig as die saak hof toe gaan. Sy twyfel of Weinstein se lawyer hom sal laat getuig omdat dít hom aan kruisondervraging sal blootstel. Manhattan se distriks­prokureur, Cyrus R. Vance Jr., sê dié klagte is van die ernstigste klagte van seksuele oortredings. Brafman sê Weinstein (66) hou vol die klagte is vals. Talle aktrises en modelle het Weinstein van seksuele aanvalle beskuldig. Van die bekendes is Rose McGowan, Annabella Sciorra en die Noorweegse aktrise Natassia Malthe.