DIÉ movie lyk mos nou na groot pret! Ek sien op The Juice dat groot Hollywood-akteurs soos Priyanka Chopra, Rebel Wilson en Liam Hemsworth omtrent hul biscuit daar in die strate van New York geskud het. Die sterre het ’n scene vir hul nuwe movie, ’n romantic comedy – Isn’t it Romantic? – geskiet. Die fliek gaan oor Natalie (wat gespeel word deur Rebel Wil­son), ’n argitek van New York, wat ontnugter word deur die liefde en haarself in ’n romantiese komedie bevind. Die pragtige donkerkop Priyanka Chopra gaan die rol van ’n joga-instrukteur vertolk en die aantreklike Liam is een van Rebel se liefies. Die grapjas Adam DeVine, wat al saam met die Rebel in die Pitch Perfect-franchises gespeel het, is ook een van haar liefies in die nuwe movie. As ek so na die foto’s kyk, kan ek nie wag vir die movie nie. Dit lyk na lekker joligheid. 