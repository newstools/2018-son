MOSSELBAAI. – Hy het teruggestap nadat hy ’n meeting bygewoon het, toe word hy in openbare toilette ingetrek en beroof. Wat Clement Leeu (52) moerig het, is dat die klein skollies tot sy bril gesteel het. Leeu vertel dit het hom Woensdagmiddag oorgekom. Behalwe die bril, is hy sy beursie en selfoon ook kwyt. Gedreig Leeu, wat moeilik loop met sy regterbeen, wonder wat sulke jong kinders met ’n voorskrifbril wil doen. Die rooftog het gebeur ’n dag nadat twee verdagtes ’n gr. 10-leerder met ’n mes gedreig en beroof het. Minah Tassman, ’n gemeenskapswerker, sê die toilette raak nou ’n gevaarlike plek waar mense besteel word. Sy waarsku inwoners om versigtig te wees daar naby en om op die uitkyk te wees vir verdagte persone.