’N VROU laaik mos nie eintlik oor haar ouderdom praat nie, maar JLo is ’n anderster tipe vrou. Die sangeres en aktrise het gister 49 geraak en het geen geheim daarvan gemaak nie. Ek sien op people.com sy het vroeg dié week ’n gym selfie op Instagram gedeel waar sy spog met haar toned abs. Die ster laat hoor: “Ek moet dit (gym) inkry, nou kan die pret maar begin. #birthdayweekbegins­.” Vroue reg oor die wêreld wil net weet hoe Jenny From The Block dit regkry om so great te lyk, al loer 50 na haar. Dié mamma van twee is glad nie skaam om haar geheim te deel nie. “Kyk, in ’n sekere stadium gaan ek verouder,” het sy aan ’n tydskrif gesê. “En mense gaan sê dat ek nou oud begin lyk, maar vir nou maak ek seker ek lyk oukei.” Sy verstom selfs haar eie berk, Alex Rodrigues, met haar lewenslus. Jlo vertel: “Die ander dag was Alex aan die ander kant van die grasperk en ek het vir hom iets gebring. ‘Toe hardloop­ ek terug en hy sê toe ek hardloop rond soos ’n 25-jarige.”