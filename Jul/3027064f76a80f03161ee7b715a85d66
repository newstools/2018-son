DRIE verdagtes het gister vlugtig in die Bellville-landdroshof verskyn op aanklagte van lisensiebedrog. John Julius (62) en Elmarie Packies­ (41) van Bishop Lavis­ en Nawaal Harris (37) van Manenberg is Woensdag gearresteer. Die prokureur Liesl Vermaak het Julius en Packies verteenwoordig. Harris se prokureur is Bernhard Hess. Max Orban, staatsaanklaer, het in die hof uitgelees dat die drie weens die vervalsing van 71 voertuie se padwaardigheidsertifikate aangekla word. Julius is ’n repeat offender­ wat in April skuldig gepleit het en toe tot vyf jaar gevangenisstraf gevonnis is. Hy het ’n pleit­oor­eenkoms met die staat aangegaan en is toe met R5 000 beboet. Hy is ook vyf jaar gevangenisstraf opgelê wat vir vyf jaar opgeskort is. Die staat staan borgtog vir Julius teen. Dit is Packies en Harris­ se eerste arres. Die staat het nie borgtog van R3 000 vir hulle teengestaan nie. Een van hul borgtogvoorwaardes is dat nie een van die twee by ’n munisipale kantoor gesien mag word nie. Die saak is tot 6 September uitgestel vir verdere ondersoek.