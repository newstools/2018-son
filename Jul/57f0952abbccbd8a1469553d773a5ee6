DIS “hel” vir ’n gestremde in ’n Hop-huis, kla Zingisani Mhlahlela (30) van Chris Hani in KwaNobuhle by Uitenhage. GroundUp berig hy bly saam met sy ma en hul Hop-huis is nie aangepas vir sy rolstoel nie. Hy sukkel om in en uit of toilet toe te gaan. “As ek ’n nood het, word die rolstoel beskadig,” sê hy. Mthubanzi Mniki, woordvoerder van die Nelson Mandelabaai-metro, sê: “Die behuisingsprioriteit is om gestremdes en bejaardes eerste huise te gee. Die huise moet toeganklik, geskik vir hul behoeftes en naby geriewe wees. “Weens druk en ’n agterstand kry mense huise wat nie geskik vir hulle is nie.”