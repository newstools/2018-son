RYAN “Pallalas” Becket (32) van die Strand het gister in die Strand se landdroshof op aanklag van poging tot moord verskyn. Die saak hou verband met ’n voorval wat Sondagoggend in die Strand plaasgevind het. Om 03:40 daardie oggend het vier mans in ’n motor in Hoofweg voor ’n nagklub en casino gesit. Daar het toe ’n man vanuit Kusweg aangestap gekom en glo op die vier insittende mans begin losbrand. Volgens die polisie ondersoek hulle nog wat aanleiding tot die misdaad gegee het. Son het betroubaar verneem dat dwelmhandel en bendegeweld ook ondersoek word omdat een van die gewondes glo bande met die onderwêreld het. In die skietvoorval is Faiek “Boboy” Titus in die arm gewond en Johan Christians in die nek. Malcolm Nasson is in die kop getref en Cayden Bester in die been. Die saak teen die verdagte is vir ’n borgtogaansoek uitgestel.