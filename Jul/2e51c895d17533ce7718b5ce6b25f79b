’N PSIGOPAAT en selferkende babamoordenaar se appèlaansoek is gister die Kaapse hooggeregshof afgekeur. Regter Mushtak Parker het Peter van Tonder (37) se aansoek aangehoor. Parker het Van Tonder in April vir ’n onbepaalde tyd tronk toe gestuur. Van Tonder het erken hy het sy meisie, Shakiera Scott, se baba, Asheeqah (1), op 3 September 2016 by sy ouerhuis in Delft doodgeslaan en met ’n witpyp verbrand. Parker het Van Tonder as ’n gevaarlike mis­dadiger verklaar en gesê die gemeenskap moet teen hom beskerm word. Bewyse Van Tonder moet minstens 25 jaar in die mang bly. Op 4 Mei 2043 moet hy weer hof loop. Dan sal daar weer oor sy lot besluit word. Van Tonder sê lawyer, adv. Henk Carstens, het aangevoer Parker was meer geworry oor die gemeenskap en sy belange en het nie Van Tonder as persoon in ag geneem nie. Hy meen die feit dat dit Van Tonder se eerste oortreding was en dat hy oor die aanranding gebieg het, is oor die hoof gesien. Volgens Carstens is daar ook geen bewyse dat Van Tonder weer gewelddadig kan word nie.