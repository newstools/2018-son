DIE veroordeelde verkragter Liam Jones van Windvogel in die Baaise Northerns gaan aanstaande jaar hoor wat sy lot is. Regter Nomawabo Msizi het Jones Maandag op twee aanklagte van verkragting en ’n klag van menseroof skuldig bevind. Die eerste klag hou verband met die rape van ’n 18-jarige vrou op 29 Januarie 2011 en die tweede verkrag-klag met dié van ’n vyfjarige meisie op 29 Julie 2013. Die saak is Maandag tot Donderdag uitgestel vir die voorvonnisverrigtinge. Msizi het die saak – in die afwesigheid van ’n voorvonnisverslag en omdat Jones siek was – tot eergister uitgestel. Omdat Jones Vrydag steeds nie lekker gevoel het nie, is die saak tot 7 Januarie 2019 uitgestel vir die voorvonnisverrigtinge. Msizi het aangedui dat dit die beste beskikbare datum is. Gerrit Cilliers verskyn vir Jones. Adv. Mbulelo Nyedwana kla aan.