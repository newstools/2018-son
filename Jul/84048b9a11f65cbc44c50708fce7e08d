MAAK seker jy steek Vrydagaand uit in Stellenbosch vir ’n winterbal met ’n goeie doel. By die winterbal sal geld ingesamel word vir Dino van Rensburg. Hy gaan later hierdie jaar Japan toe om Suid-Afrika in karate te verteenwoordig. Die bekende Kaapse grapjas Ashley Pienaar beloof dit gaan ’n aand van hope pret wees. Hy is ook die hoofkunstenaar by die geldinsamelingsgeleentheid. Jy moet liewer maar honger kom, want ’n driegangmaaltyd gaan be­dien word. Die event vind plaas in die Weber-gedenksaal in Jamestown, Stellenbosch. Kaartjies kos R120 elk en ’n couples-kaartjie gaan jou R200 kos. Lekker pryse gaan die aand weggegee word vir die persoon wat die mooiste aangetrek is. Vir meer inligting oor die winterbal kan jy Lynn bel by 078 502 3965 of Dino by 082 314 4908.