TEN einde ons mariene hulpbronne te beskerm en boewe aan die kaak te stel, het lede van die polisie se taktiese reaksiespan en ’n plaaslike sekuriteitsfirma ’n tip-off oor perlemoen opgevolg. Drie mans (24, 28 en 39) is Donderdagaand by ’n adres in Plumstead, Kaapstad, in besit van perlemoen gevind. Die huis in Plumstead het 19 097 eenhede perlemoen en verwerkingsmasjiene opge­lewer. Dit het ’n straatwaarde van sowat R20 miljoen. Die drie sal binnekort in die Wynberg-landdroshof verskyn. Sers. Noloyiso Rwexana, polisiewoordvoerder, sê die Diep­rivier-polisie wil die inwoners en Combat Force Security bedank vir hul samewerking om misdaad te bekamp.