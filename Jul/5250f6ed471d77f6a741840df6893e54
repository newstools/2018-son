KYK, ’n man met dimples kon nog altyd my knieë lam maak. En dus is vandag se sokker-bae niemand anders nie as die aantrek­like Kylian Mbappé met daai diep kuiltjies in die wange. Oukei, ek moet my seker inhou, want dié lekker lyf is maar net 19 jaar oud. Dié voormalige speler van die klub Monaco draf in vanjaar se Wêreld­bekertoernooi vir Frankryk uit. Sy klub het hom toe uitgeleen aan Paris Saint-Germain, waar hy ál die pad bank toe gelag het. Paris Saint-Germain het die lekker lyf gekoop vir ’n helse klomp geld – €180 miljoen (sowat R2,8 miljard). Dit is net ’n jammerte die lat is so jonk ... As daar enige speler is wat jy dink verdien om op dié blad te pryk, kan jy vir my ’n e-pos stuur. Dan kan ons ander lesers ook lekker drool.