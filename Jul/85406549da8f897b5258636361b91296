RIK Dewolfs (31) en Jolien Landerloos (24) van Orsmaal-Gussenhoven in België het laas naweek ’n ongewone trougeskenk van hul vriende gekry. Hul tjommies het vir hulle ’n “huis” van 1 100 bierkratte gebou. Hul pel Tim Andries het aan die koerant Het Laatste Nieuws vertel: “Ons was ’n groep van 35 mense wat die kratte opgestapel het – van Vrydag 19:30 tot middernag.” Die deposito vir elke krat is die eintlike geskenk, want dit beloop ’n aardige bedraggie! – hln.be