NEYMAR het gister in die Samara Arena gewys Brasilië gaan nie so maklik van sokker se Wêreldbeker-toernooi huis toe gestuur word nie. Brasilië se 227ste en 228ste Wêreldbekerdoel het sy plek in die kwarteindronde verseker toe hy Mexiko met 2-0 geklop het. Die Brasiliaanse talisman Neymar het die eerste doel in die tweede helfte aangeteken. Hy het die tweede doel geskep vir Roberto Firmino, wat die bal verspot maklik in ’n oop doelhok geplaas het. Mexiko het voor die Firmino-doel nog hoop gehad om die wedstryd tot in extra time te stuur. Met dié doele het Brasilië nou die meeste WB-doele in die geskiedenis van die toernooi aangeteken. Hoewel dit lyk na ’n gemaklike oorwinning vir Brasilië, was die eerste helfte ’n baie taai affêre. Mexiko se woelige doelskieters Carlos Vela en Javier Hernández was vol energie en het Brasilië se verdedigers besig gehou. Ongelukkig was Mexiko se afronding nie van die beste nie en het hy nooit regtig enige goeie geleenthede in doele omskep nie. Mexiko het die meeste kanse gehad, met 11, maar net 1 van die kanse was on target. In die tweede helfte was dit of Mexiko se gemoed ’n bietjie gesak het. Brasilië het toe met erns begin aanval. Met Neymar en Willian wat gereeld op die aanval was, was dit eintlik net ’n kwessie van tyd voordat ’n doel aangeteken is. Neymar en die res van sy spanmaats het dinge nie maklik gehad nie. Mexiko se doelwagter, Guillermo Ochoa, het gehelp dat Neymar ’n hele paar keer moes probeer om die spesiale doele aan te teken. Ongelukkig kan Mexiko nie hul curse breek om Brasilië te klop nie. Dit is die vyfde keer dat dié twee spanne mekaar in die Wêreldbekert-sokkeroernooi pak, maar weer kon Mexiko nie Brasilië ore aansit nie. Met sy doel het Neymar nou twee doele in dié jaar se skouspel. Dit kan wel net die wedstryd wees wat Neymar en die res van sy spanmaats laat glo hulle kan wel die Wêreldbeker lig. Dit is duidelik dat Brasilië se enjins net warm word. Die oorblywende spanne moet die spoed en akkuraatheid van Philippe Coutinho, Neymar en Firmino vrees. Daar is duidelik meer wat sal kom van almal in die span. En behalwe dít was Brasilië se verdediging glad nie sleg nie. Baie was onseker oor hoe sterk sy verdediging sou wees. Die volgende wedstryd behoort die Seleção se deugde kwaai te toets.