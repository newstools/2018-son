’N MAN is verlede Donder­dag naby die Klipfontein-sending­stasie in Philippi doodgeskok toe hy oor ’n veld gestap het. Inwoners loop elke dag oor die veld waar lewende elektrisiteitskabels lê. Die inwoners beweer Peter Lovealot (58) is die vyfde slagoffer. ’n Inwoner sê: “Dit is baie hartseer vir die gemeenskap en ons sukkel gedurig met elektrisiteit. “Ons probeer heeltyd met Eskom praat, maar ons pleidooie word geïgnoreer. Betoog “Ons het nou ’n man, pa en oupa verloor.” Die krag na ’n plakkerskamp in Philippi, Marikana, kom ook van dié pale. Die inwoners het voorheen betoog nadat Eskom kabels wat onwettig aangelê is, afgesny het. In 2014 is kabels, gloeilampe en selfs die pale van nuwe straat­ligte wat in Philippi aangelê is, gesteel. ’n Woordvoerder van Eskom, Thandi Nkonzo, sê hulle sal dié voorval ondersoek. ’n Polisiewoord­voerder, sers. Noloyiso Rwexana, sê die polisie sal dit ook ondersoek.