SCARRA Ntubeni en JD Schickerling is beskikbaar om Saterdag vir die Stormers teen die Sharks op Nuweland (afskop 17:15) uit te draf. Dit sal die Kaapse fran­chise se laaste Superrugby-wedstryd van die seisoen wees. Die woelwater-haker en beweeglike slot was Sondag in die SuperSport Rugby Challenge vir die Westelike Provinsie teen die Vrystaat- vyftiental in aksie. Justin Phillips, die skrumskakel, het las van ’n ribbesering. ’n Besluit sal vandeesweek geneem word oor of Phillips betyds van sy besering sal hertel sodat hy teen die span van Durban kan uitdraf. Die Stormers moet egter sonder die dienste van die slot Eben Etzebeth (rug) en die heelagter SP Marais klaarkom. Marais het las van ’n bobeenbesering. Die ander spelers wat langtermynbeserings het, is Jaco Coetzee (harsingskudding), Seabelo Senatla (lies) en Dan du Plessis (knie). Die terugkeer van dié spelers gaan afhang van hoe vinnig hulle van hul beserings herstel.