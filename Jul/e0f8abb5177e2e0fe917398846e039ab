CARDI B het niks geskenke vir haar babadogtertjie by Nicki Minaj gekry nie. Die “Bodak Yellow”-rapper het laas week die lewe geskenk aan haar eersteling, Kulture Kiari. Daar is eers berig die nuwe mamma se aartsvyand, Nicki Minaj, het ’n geskenkpakkie ter waarde van $5 000 (sowat R67 000) by haar laat aflewer. Die gift basket was glo van die larney bababoetiekwinkel Petit Trésor. Maar TMZ berig nou dis nie waar nie. En julle ken mos vir Cardi – so real soos kan kom. Die vrou van die Migos-rapper Offset het self op Instagram gesê sy het geen pakkie van Nicki af gekry nie. Sy het op Instagram by ’n berig met dié gerugte bloot geskryf: “Not true.” Dankie dat jy ons laat weet het, Cardi, maar hoe lyk dit met ’n foto van baba Kulture?