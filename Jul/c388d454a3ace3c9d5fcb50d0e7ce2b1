AS CARDI B mos iets vier, dan twerk sy. Die hoog swanger rapper het dié week ’n groot mylpaal bereik. Ek sien op The Wendy Williams Show sy is die eerste vroulike rapper wat twee nommereen-songs op die Billboard Hot 100 het. Dit is te danke aan haar twee hits “Bodak Yellow” en “I Like It”. Nie eens groot vroue-rappers soos Nicki Minaj, Lil’ Kim, Da Brat óf Missy Elliott kon dié mylpaal bereik nie. Die vrou het Offset en haar fans vreeslik op ’n Instagram-video bedank. “Ek is so dankbaar vir my fans. Ek het die beste fans,” het die rapper laat hoor. Sy het ook ’n video op die Gram gelaai waar sy twerk om haar oorwinning te vier. Okuuuuuurt, Cardi. Jy mag maar.