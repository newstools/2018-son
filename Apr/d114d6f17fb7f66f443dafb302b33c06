DRIE slagoffers is dood en twee beseer nadat ’n wit Volkswagen Golf op die R102 naby Jeffreysbaai gerol het. Sers. Majola Nkohli, ’n polisiewoordvoerder, sê die drywer het beheer oor die voertuig verloor. Nkohli sê die Golf het die pad verlaat en toe met die vyf insittendes – die manlike drywer en vier vroue – gerol. Die insittendes het van Humansdorp na Jeffreysbaai gereis. Beswyk Die drywer, Wilfred Sibagu (41) van Jeffreysbaai, en ’n vrou het op die toneel gesterf. Die drie ander vroue is na die Humansdorp-hospitaal geneem. Een van hulle het later aan haar beserings beswyk. Die name van die twee vroue wat in die ongeluk gesterf het, mag nog nie bekend gemaak word nie. Dit is omdat hul naas­bestaandes nog nie in kennis gestel is van hul dood nie.