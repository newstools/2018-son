MOENIE die Worcesteriet Shimmy Isaacs se vyfde one- woman show, Moenie!!, misloop nie. Dié komediant het geen bekendstelling nodig nie. Mense stroom klaar na haar shows en sy het selfs al in Londen, Skotland, New York en Amsterdam gehore laat skaterlag. In die grapjas se nuwe show vergelyk sy haar lewe voordat en nadat sy bekend geword het. Sy gaan die snaakse en die minder glamorous oomblikke met die gehoor deel. Elouise Matthys, PR-bestuurder van GrandWest, dink hierdie bekroonde platjie is ’n uitstekende komediant. Elouise sê: “Hoewel Shimmy reeds groot sukses behaal het in haar stand-up-loopbaan, bly haar optredes getrou aan waar sy vandaan kom.” Die show begin 20:30 en kaartjies kos R120 elk. Jy kan 082 777 0827 bel om jou kaartjie te bespreek.