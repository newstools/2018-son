TWEE jong mans is gister in die Baaise streekhof 16 jaar elk tronkstraf opgelê. Dis nadat hulle vroeër skuldig bevind is op aanklagte van poging tot moord en die onwettige besit van ’n vuur­wapen en ammunisie. Cortney Matroos (23) en Aldene Jacobs (22), albei van Schauderville, is elk 12 jaar tronkstraf opgelê vir poging tot moord, 7 jaar elk vir die onwettige besit van ’n vuurwapen en 18 maande elk vir die onwettige besit van ammunisie. Die hof het gelas dat die vonnisse gelyklopend uitgedien word. Matroos en Jacobs sal dus effektief 16 jaar agter tralies deurbring. Die twee is veroordeel daarvoor dat hulle op 20 November 2016 verskeie skote op Raven Lucas (35) gevuur het. Lucas is in ’n rolstoel weens dié aanval op hom. Adv. Rafiek Ahmed het aangekla.