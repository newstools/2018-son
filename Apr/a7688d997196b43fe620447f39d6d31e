OUD-PRES. Jacob Zuma­, wat Donderdag 76 word, hoort agter tralies. Só het die voormalige ANC-LP en aktivis Andrew Feinstein gesê op die vooraand van Zuma se hofverskyning op 16 klagte van korrupsie in verband met ’n wapentran­saksie wat in 1999 afgehandel is. AFP berig Feinstein het gesê daar is “oorweldigende bewyse” dat Zuma skuldig is aan dié klag. ’n Klag van rampokkery en een van bedrog staar hom ook in die gesig. “Die werklikheid is dat Zuma hom in die tronk moet bevind,” het dié aktivis gesê. Feinstein was langer as ’n dekade die voorbok in die campaign dat Zuma vir ’n shady wapentransaksie ter waarde van miljarde rande vervolg moet word. Zuma verskyn vandag in die Durbanse hoog­geregshof, maar die saak sal waarskynlik vir verhoor uit­gestel word. Honderde ondersteuners van Zuma sal na verwagting buite die hofgebou vergader om hul support vir die omstrede voormalige president te wys. HuffPost SA berig die ANC in KwaZulu-Natal sê Zuma se saak sal nie die party in die provinsie verdeel nie. Mike Mabu­yakhulu, sameroeper van die party se provinsiale taakspan, sê niemand is bo die wet verhewe nie. “As so ’n saak plaasvind, is dit belangrik dat ons almal aan die landswette onderwerp word,” sê Mabu­yakhulu, wat self in Februarie op korrupsieklagte in die hof was. Oorgee “As leiers dít respekteer, sal ons nie probleme hê nie.” Brig. Hangwani Mulaudzi, woordvoerder van die Valke, het by navraag gesê Ajay Gupta moet hom aan die Valke oorgee. Dít is nadat ’n video van Gupta in Doebai aan die lig gekom het. Justin van Pletzen, ’n sakeman van Suid-Afrika, het Woensdagoggend ’n video van hul ontmoeting in Doebai gemaak. Op die video vra hy vir Gupta wanneer hy na Suid-Afrika gaan terugkeer. Gupta antwoord dan hy sal terugkeer “sodra die owerhede my antwoord”. Mulaudzi sê Gupta se law­yers wou by die Valke weet hoekom hulle hom soek. “Ons het vir hulle gesê daar is ’n lasbrief vir Ajay se inhegtenisneming uitgereik, nie vir hulle nie.” Volgens Mulaudzi is hul ore op die grond en hulle volg elke leidraad op. “Dit hang van die ondersoekspan af hoe die saak verder behartig gaan word.” Gupta is ’n voortvlugtige en word vir beweerde korrupsie gesoek.