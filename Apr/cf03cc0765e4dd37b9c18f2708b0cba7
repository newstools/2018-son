’N GESIN van Delft het Woensdag in die vroeë oggendure alles in ’n brand verloor. Christo Malgas (30), sy girlfriend, Lydia (28), hul negejarige seun en kleuterdogter sit nou met net die klere aan hul lywe. Malgas vermoed daar was ’n kortsluiting by een van die plugs, waarna die wendy skielik vlam gevat het. Hy sê hy het van die rookreuk wakker geword. Hy kon Lydia, hul seun en die baba betyds uit die wendy red. ’n Steeds geskokte Lydia sê alles het so vinnig gebeur. Meubels “Toe ons buite die wendy kom, het ons net verslae gestaan en toekyk hoe alles waarvoor ons gewerk het, tot op die grond afbrand,” het sy na aan trane vertel. Volgens haar het hulle hul meubels, kos en ál hul klere verloor. Volgens die couple het hulle ook geen heenkome nie. Hulle is bekommerd, want hulle sal dringend huisvesting moet kry, veral vir hul dogtertjie. Tot dusver het niemand al enige hulp aangebied nie. Malgas sê die brandweer kon ook net die laaste vlamme onder beheer bring, terwyl die bure die vlamme vergeefs met emmers water probeer blus het.