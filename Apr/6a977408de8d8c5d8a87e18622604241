WINKELEIENAARS van die in­formele nedersetting Bardale het Donderdag net ná 11:00 vir ’n voertuig van die Macassar-polisie gewink en aangemeld dat hulle pas deur twee gewapende mans ge-hijack is. Die polisie het die voertuig agternagesit en ’n skietery het gevolg. Die voertuig het skielik gestop en die drywer het uitgeklim en neergeval. Die verdagte in die passasiersitplek is koponderstebo aangetref. Daar is boonop twee ongelisensieerde vuurwapens in die voertuig gevind. Een verdagte (23) verskyn môre in die Blue Downs-landdroshof op aanklagte van poging tot moord, kaping en die besit van ongelisensieerde vuurwapens. Die ander verdagte is oorlede.