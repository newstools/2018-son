ROBERTSON. – Toe die biertrokkie ’n mistake maak om ’n skerp draai, het ’n vroeë Krismis vir inwoners aangebreek. Van heinde en verre het mense na die lorrie gestroom toe kiste en kiste bier uitgeval het. Soos aasvoëls is kratte biere weggedra. Die arme driver kon net verslae toekyk hoe mense byna bo-oor mekaar val om bier te gryp. Die bierlorrie was Maandag kort ná 15:00 op pad na ’n tavern toe toe hy nie sy draai kon kry nie. Breek Die seil van die lorrie het losgeruk toe die kratte die een na die ander uit die lorrie begin val. ’n Ooggetuie vertel: “Ek het gehoor hoe bottels val en breek teen die teer. Ek was van die eerstes op die toneel. “Ek en nog ’n dronkie het ons sommer vinnig met ’n kissie of twee gehelp.” Selfs kinders so jonk as nege jaar oud het ook van die biere opgetel. Een laaitie het twee leë bierkiste opgetel en dit vir kontant by ’n sjebeen gaan verkwansel. Die munisipaliteit het kort ná die voorval die stukkende bierbottels verwyder, waarna die pad weer vir verkeer oopgestel is.