KYK’IE, dis altyd baie awkward as jy jou eks se familie raakloop. Wat doen jy? Groet jy, ignoreer jy hulle of kruip jy weg? Wel, Rihanna het nie tyd vir awkwardness­ nie en die ster het Drake, haar eks, se pa ontduik toe sy hom die naweek by Coachella sien. ’n Ingeligte het aan RadarOnline.­com gesê die pop-ster het groot moeite gemaak om Dennis Graham te dodge toe hulle op ’n VIP-paartie by die musiekfees was. Drake het Coachella vanaf sy iPad dopgehou terwyl sy dêrra omtrent sy lyf ’n lekker tyd gegee het. ’n Informant sê RiRi het duidelik probeer om Drake se pa en dié se pêlle te vermy. Die persoon pak uit: “Drake se pa en Rihanna was aan twee verskillende kante van die veld en sy het baie van sy vriende ontduik. “Sy het reg agter gesit en sy het ’n platform van haar eie gehad. “Sy het baie meer special treatment as enigiemand anders gekry. Almal het oor haar ge-faff en seker gemaak sy is gelukkig.” Ek neem RiRi glad nie kwalik nie. Ek sou beslis my eks se mense ook ge-dodge het.