CALITZDORP. – Die reëls van die ambulansdienste puzzle pasiënte. ’n Girly wat deur haar boyfriend aangerand is, moes na die hospitaal op Oudtshoorn geneem word omdat haar arm gebreek was. “Die ambulansmanne was baie professioneel. “Daar is X-strale van my geneem en hulle het gesien my arm is gebreek. Ek is die Saterdag ontslaan, maar moes tot die Sondag sonder kos vir die ambulans wag. Die ambulans het toe nie eens uitgekom nie.” Volgens haar moes sy toe maar hike. Ene Jennie, ’n vriendin van die meisie, sê: “Dit het my ook al oorgekom. Baie inwoners kla die ambulans neem hulle hospitaal toe, maar nie terug huis toe nie. Dan moet hulle hike.” Noodgeval Robert Daniels, woordvoerder van EMS, verduidelik: “Nadat ’n persoon deur die hospitaal behandel en ontslaan is, is die pasiënte nie meer EMS se verantwoordelikheid nie. “EMS-personeel sal steeds probeer om pasiënte ’n geleentheid te gee in die geval waar hulle weer terug gaan van waar die pasiënt aanvanklik vervoer is. “Ons personeel het empatie met die pasiënte. In die geval van lang afstande tussen dorpe waar die voertuig weer benodig word vir ’n ander noodgeval, sal daardie noodgeval prioriteit geniet.”