PAKISTAN het Sondag die tweede grootste oorwinning in die geskiedenis van T20-krieket behaal toe hulle Wes-Indië met 143 lopies geklop het. Die Windies kon net 60 lopies in hul beurt aanteken. Pakistan se nuweling Hussain Talat (41) het beïndruk deur sy span se hoogste telling aan te teken. Hy was goed bygestaan deur die aanvangskolwer Fakhar Zaman (39), die kaptein Sarfraz Ahmed (38) en gereelde staatmaker Shoaib Malik (37). Die Windies-kolforde het vanaf die vierde bal van hul beurt soos 'n kaartehuis inmekaar getuimel. Vier kolwers is vir nulletjies uitgehaal. Die naatbouler Mohammad Amir het vir Pakistan met die bal uitgeblink. Hy het in sy twee boulbeurte twee paaltjies vir net drie lopies gevat.