DIE seun van die akteurs Sean Penn en Robin Wright is in Lincoln, Nebraska, weens die besit van drugs gearresteer. ’n Woordvoerder van die Nebraska-verkeerspolisie het gesê Hopper Penn (24) en sy girlfriend, Uma von Wittkamp, is Woensdag gearresteer nadat ’n cop die kar op ’n highway gestop het. Owerhede sê die cop het iets vermoed en op 14 g dagga, vier amfetamien-pille en 3 g gedroogde magic mushrooms afgekom. Von Wittkamp en Penn is albei aangekla vir die besit van beheerde stowwe. Dit is ’n oortreding in Nebraska om in besit te wees van ’n beheerde stof. Albei is na die Hamilton-tronk geneem. Luidens berigte is Sean só moerig vir sy stoned spruit, hy wil nie eens met hom praat nie. – AP