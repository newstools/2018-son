DIE vermeende killer en rapist Keith Bird kry sy eie spesiale dag in die Mitchells Plain-landdroshof vir sy bail-aansoek. Dié gladgeskeerde pastoor van Tafelsig het gister via TV-verbinding uit Pollsmoor­-tronk verskyn. Bird (50) staan tereg op klagte van verkragting, moord, intimidasie en afpersing. Sy beweerde sondes dateer terug na 2013, toe hy na bewering sy eerste slagoffer, sy eks-meisie Aniesa Bardien (37), vermoor het. Daar is ook nog ’n moordklag teen sy naam vir die moord op Shavonne Koense. Bird het glo vroue gelok met beloftes van werk en hulle dan verkrag. Sy laaste verkragslagoffer, ’n 19-jarige meisie van Tafelsig, het met die sak patats uitgekom. Sy is in die bosse by die Wolfgat-reservaat verkrag. Voordat die hofverrigtinge begin het, wou die staatsaanklaer Jovarrah­ Kleinsmith by die hofgangers weet wie daar is om Bird te support. Niemand het hul hand op gesteek nie. Toe daar gevra word wie teen Bird staan, het sowat 20 familielede, vriende en ondersteuners van sy slagoffers hul hande opgesteek. Die ondersoekbeampte, AO Carlo Antha, het gister gereed met sy dockets in die hof gestap, maar die saak is toe weer uitgestel. Landdros Walter Golding het gister baie geïrriteerd gelyk toe Bird se Legal Aid lawyer gevra het dat die saak weer vir konsultasie uitgestel moet word. “Die borgtogaansoek gaan langer­ as gewoonlik vat omdat daar soveel klagte teen jou is. “Ons benodig ’n hele dag, net met jou saak.” Golding wou ook by Bird weet of hy geestelik, fisiek en psigologies stabiel is om met die saak voort te gaan. Bird het soos gewoonlik met ’n smirk geantwoord: “Yes, your worship.” Die saak is tot 16 Mei uitgestel. Jamie-Leigh Bailey, Bardien se niggie, het gister buite die hof vertel dat Bird baie onregverdig is om vir bail te vra. “Ek onthou nog toe haar lyk gevind is. “Dit was onderstebo begrawe, haar voete het uitgesteek en haar kop in die grond. Sy was naak, vir weke!” Bailey het Bird beskryf as iemand wat voor mense pretend. “Sommige van ons kon deur hom sien. Hy was jaloers.”