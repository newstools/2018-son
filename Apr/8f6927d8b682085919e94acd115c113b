DIE saak teen Eston “Gans” Afrikaner (19) en sy makker Deswin “Boetiebaas” Kleinbooi (22) is tot 10 Mei vir voorvonnisverrigtinge uitgestel. Regter Dayalin Chetty het hulle in Maart skuldig bevind aan die moord op die Baaise sakeman Naeem Desai. Chetty het Afrikaner (19) skuldig bevind aan moord, roof met verswarende omstandighede en die onwettige besit van ’n vuurwapen en ammunisie. Doodgeskiet Kleinbooi (22) is skuldig bevind aan moord en roof met verswarende omstandighede. Desai is op 12 Mei 2016 in die vroeë oggendure in Helenvale doodgeskiet terwyl hy brood daar afgelewer het. Desai se familie was ook gister in die hof toe die twee vlugtig verskyn het.