IN GEORGIA, Amerika, het ’n voornemende begrafnisondernemer in ’n doodskis by haar prom op­gedaag. Alexandrea Clark sê sy het dit vir die grap gedoen, maar ook as ’n waarskuwing teen dronkbestuur. Sy het laas Saterdag in ’n lykswa na die Hoërskool Americus-Sumter se matriekafskeid gery en is in haar kis uit die voertuig gelaai. Haar klasmaats se monde het behoorlik oopgehang. Clark, wat al twee jaar by ’n begrafnisondernemer in Americus werk, het haar prom-foto’s op Facebook gedeel. – UPI