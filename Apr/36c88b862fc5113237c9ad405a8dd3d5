’N HOLLANDER van Schagen het sy blikkie Chocomel, ’n soort sjokoladedrankie, ietwat te entoesiasties geskud voor gebruik. Twee ou anties het Maandag sy bewegings in die openbaar opgemerk en die cops gebel. Hulle het gedink hy skommel. Keel Hol, die polisieman wat die voorval opgevolg het, het agterna tong in die kies oor die skommelsaak getwiet. Hy vertel toe hy die man vra of hy dan in die openbaar masturbeer, het die ou verduidelik dat hy net ’n drankie geskud het. – ad.nl