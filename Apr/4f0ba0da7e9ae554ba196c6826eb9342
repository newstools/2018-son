LIONEL Messi, ster-speler van Barcelona, is aangeraai om op te hou speel vir sy klub sodat hy vars kan wees vir Argentinië by die Wêreldbekertoernooi in Rusland. Dié skouspel begin in Junie en daar is groot kommer in Argentinië dat Messi reeds te veel sokker gespeel het. Messi is ook op die punt om die double met Barcelona te wen. Barça geniet ’n voorsprong van 12 punte in La Liga. En met vyf wedstryde oor, is hy op die drumpel om sy 25ste ligatitel te wen. Oscar Ruggeri, Messi se landgenoot en ’n voormalige Wêreldbekerwenner, het uitdruklik gesê Messi het rus nodig sodat hy tydens die Wêreldbekertoernooi vir sy land op sy beste peil kan wees. “Dink jy Barcelona sal die Spaanse titel verloor as Messi nie weer speel nie?” het Ruggeri gevra. “Messi kan Barça se president bel en vir hom sê dis ‘my World Cup en ek gaan my aan Argentinië se nasionale span wy’. “Hy moet ook die nasionale afrigter bel en sê hy is totaal gefokus op sy land,” het Ruggeri beklemtoon. – BBC