DAAR word baiekeer gesê die beste kunswerk word gebore wanneer hartseer en pyn betrokke is. Musiek van Adele, Sam Smith en Sjava is bewyse daarvan. Starboy se hitmaker The Weeknd is ook nie ’n uitsondering nie. Hy het sy gebroke hart uitgestort op die album My Dear Melancholy. Hy sing oor sy liefde vir die model Bella Hadid wat nie gehou het nie en sy “tormented soul”. Die een song wat egter uitstaan, is “Call Out My Name”. Dit gaan ook oor nog ’n eks, Selena Gomez. Die twee het verlede jaar opgebreek ná ’n verhouding van tien maande. Hy sing van toe hy daar was toe sy ’n nieroorplanting gehad het. Hy het glo self aangebied om sy eie nier vir haar te gee. “I almost cut a piece of myself for your life,” sing die knaap met die vreemde naam. – Channel24