’N WELBEKENDE slaghuis in Mdantsane in die Oos-Kaap is besteel. Ses verdagtes tussen die ouderdomme van 25 en 50 is gearresteer vir sakeroof en die besit van ’n onwet- tige vuurwapen en ammu-nisie. “Lede op patrollie het ses verdagtes naby die Highway­-winkelsentrum gesien snaaks optree. Dit het gelei tot die deursoeking van die verdagtes. In hul besit is twee ongelisensieerde vuurwapens gevind, asook inbraak-tools. “ ’n Onbekende bedrag geld is ook gevind,” sê kapt. Nkosikho Mzuku, ’n polisiewoordvoerder. Die verdagtes verskyn binnekort in die Mdant- sane-landdroshof.