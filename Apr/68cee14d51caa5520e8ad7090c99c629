AMBER Rose was een van die “aakligste” gaste in sy show, dink die Amerikaanse talk show host Andy Cohen (49). Die voormalige model en stripper en deesdae aktrise was bekend daarvoor dat sy nie van ander celebs hou nie, maar dit lyk of sy nie meer so omstrede soos voorheen is nie. Andy sê Amber wou nie een van sy shady vrae beantwoord nie. “In die show het sy na my gedraai en gevra of sy ’n aaklige gas is. Ek het gesê: ‘Jy is in die ry om een van die slegste gaste te wees wat ek nog hier gehad het.’ ” Dis duidelik die ma (34) is nie meer shady genoeg vir Andy se show nie. Dit lyk of sy mooi volwasse geraak het, maar dis nie wat die show wil hê nie. Sedert haar “morsige” dae het sy sterker geword. Sy het ook vir haar vyfjarige seun, Sebastian, opgekom toe mense gesê het hy is gay omdat hy van Taylor Swift se musiek hou. – Channel24