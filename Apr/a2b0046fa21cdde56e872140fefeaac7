TRANSNET se finansiële hoof, Garry Pita, het bedank. Pita het fakture afgeteken dat die staatsentiteit R74 miljoen kon betaal aan Trillian Capital Partners, wat bande met die Guptas het. “Mnr. Pita het sy bedanking ná 12 jaar in diens by Transnet ingedien,” het die groep Donderdagaand verklaar. Volgens Transnet het Pita die maatskappy al in 2017 laat weet hy gaan aan die einde van dié boekjaar bedank. Hy het swak gesondheid en werkstres as redes aangevoer. Mark-Gregg McDonald sal as tussentydse finansiële hoof optree. – Fin24