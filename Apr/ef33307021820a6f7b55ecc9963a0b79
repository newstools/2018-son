TWEE mans is Paasnaweek in Kraaifontein doodgeskiet. Gideon Williams (27) is Sondagoggend in Watsonia Park vermoor. Volgens ’n ingeligte was daar die vorige dag ’n bakleiery tussen gangs in die area en hou die moord op Wil­liams dalk daarmee verband. Die lyk van ’n ander man is gisteroggend op die treinspoor by Eikenfontein-stasie gevind nadat hy die vorige aand doodgeskiet is. ’n Polisiewoordvoerder, lt. kol. André Traut, het die Williams-moord bevestig. Traut het gesê: “ ’n Man (27) is omstreeks 09:30 deur ’n onbekende verdagte in Johnsonstraat doodgeskiet. Die verdagte moet nog ge­arresteer word. Die omstandighede word ondersoek.”