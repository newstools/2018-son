BLOED oor die Kaapse Vlakte heen het die langnaweek rooi gevlek. In Mitchells Plain is twee mense afgemaai. Een van die slagoffers was na bewering ’n bendebaas. Die man, wat in hierdie stadium net bekend is as “Moekie American” van Lentegeur, is Saterdag om die lewe gebring terwyl hy vrugte en groente vir sy stalletjie gekoop het. Volgens ’n ingeligte in die polisie is Moekie agt keer geskiet en is hy op die toneel dood. “Volgens inligting het die skieter na Moekie geloop en losgebrand. “Die skieter het toe in ’n taxi gespring en hulle is daar weg.” Die informant het gesê hulle vermoed die skietery kan met ’n onlangse geval ge-link word. “Omtrent twee weke gelede was daar ’n dodelike skietvoorval op Moekie se skoonbroer. “Daar word beweer albei is deur die Yaakies geskiet.” ’n Gemeenskapslid wat uit vrees verkies het om anoniem te bly, sê dinge in hul gemeenskap raak al hoe erger. “Tevore kon nie net enige bende op sekere hoeke smokkel nie. “Nou lyk dit of almal net doen soos hulle wil. “Byvoorbeeld: Die Fancy Boys van Woodlands kom oor om in Lentegeur te smokkel. “Nou maak dit dat die gangsters oor turf baklei.” Nog ’n inwoner sê die skietvoorvalle veroorsaak onnodige spanning in gemeenskappe. “Moekie was ’n baie lang tyd stil. Ons het niks van hom gehoor nie. Hy het niemand gepla nie. “Maar nou kan ons kleinkinders nie eens buite in die strate speel nie, want die gangsters skiet net. “Dit maak ons harte seer, veral omdat dit die plek is waar ons opgegroei en ons kinders grootgemaak het. “Nou kan ons klein­kinders nie eens meer op die veld sokker speel nie. “Hulle kan nie eens by die hoekwinkel games speel nie, want hulle word sommer ge-target. Ons verloor hoop in ons gemeenskap.” Volgens ’n ingeligte het die skieter die 35-jarige man gevra of hy Jamie is en toe vyf skote op hom gevuur. “Ons weet nie of die geval met bende of dwelms verbind kan word nie.” Van Walters se passasiers beskryf hom as ’n funny, stil ou. “Hy het al sy regulars op die naam geken en altyd seker gemaak ons kom veilig by ons plekke uit. Ons gaan hom mis.” ’n Ingeligte sê wel Walters het ’n donker kant gehad. “Daar loop rumours dat hy vir homself gesmokkel het.” Lt.kol. Andrè Traut het gesê niemand is al rakende die voorvalle aangekeer nie.