SEWE mense is vanoggend dood in ‘n botsing tussen hul bakkie en ‘n trein.Volgens Metrorail het die voorval omstreeks 06:00 by die Buttskop-spoorkruising in Blackheath plaasgevind.Riana Scott, woordvoerder, sê geen beserings van pendelaars op die trein is aangemeld nie.Richard Walker, streekbestuurder van Metrorail, het sy medelye namens Metrorail betuig.“Dit is ‘n tragiese voorval en ons hou die families in ons gebede,” sê hy.As gevolg van die ongeluk is die spoorlyn tussen Eersterivier en Kuilsrivier tydelik opgeskort.Scott sê: “Metrorail wag op die polisie om hul ondersoek op die toneel te voltooi, voor treine weer in die gebied kan beweeg.”Treine van Kaapstad-stasie na Strand en Muldersvlei-treinstasies sal intussen net sover as Kuilsrivier-stasie gaan en treine vanaf Mulderslvei en Strand-stasies beweeg net tot by Eersterivier. 