TWEE cops het dié naweek in die selle deurgebring nadat hulle Vrydag in ’n lokval gelei is. Die twee se kollegas het hulle lelik in die oë gesit toe hulle ten aanskoue van talle shoppers in die Zevenwacht-winkelsentrum in Kuilsrivier op klagte van korrupsie toegekap is. AO Tobias Prins (56) en kapt. Jerome Adams (48) van die Lentegeur-polisiestasie in Mitchells Plain het vandag in die Kuilsrivier-landdroshof verskyn. Hulle is R3000 borg elk toegestaan. Een van die lede was nog in sy polisie-uniform en die ander in civvies toe hul kollegas hulle deur die mall na die polisievoertuie begelei het. Luidens inligting het Prins en Adams afgespreek om die lokvink by ’n bekende koffiewinkel in die mall te ontmoet. Die cops het dié man na bewering R10 000 ge-charge vir ’n vuurwapenlisensie. Son verneem die man is kragtens die Vuurwapenwet onbevoeg verklaar om ’n vuurwapen te besit. Die twee is deur under­cover cops betrap nadat hulle gemerkte geld ontvang het. Verskyn Son se bron sê: “Lede van die misdaadintelligensie-eenheid het R5 000 elk in Prins en Adams se besit gekry.” Lt.kol. Andrè Traut, ’n polisiewoordvoerder, bevestig die twee sal vandag in die Kuilsrivier-landdroshof verskyn. “Die 48-jarige kaptein en 46-jarige adjudant-offisier is op klagte van korrupsie gearresteer nadat hulle ’n bribe­ van ’n lid van die publiek ontvang het.” Prins was onlangs ook in die sop omdat hy ’n vrou in Mitchells Plain na bewering seksueel aangerand het. Hy is in Maart saam met Julian Salie gearresteer oor hulle na bewering ’n 20-jarige vrou van Beacon Valley tydens ’n search by ’n huis bevoel het. Die vrou beweer die twee het haar borste bevoel en sê Prins het sy hand in haar panty afgedruk. ’n Betroubare bron sê Prins is ná die saak van seksuele aanranding oorgeplaas na die vuurwapen- lisensieafdeling. Die saak dien steeds in die hof.