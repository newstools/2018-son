NIE net presteer die Hoërskool Klein Nederburg in akademie en sport nie, hy skitter ook op die planke! Klein Nederburg se dramaspan is weer op pad na die Suidoosterfees met hul produksie Simunye, wat “ons is een” beteken. Die stuk vier ons diversiteit. Die produksie bestaan uit 15 sang-, dans- en musiek-items uit ons ryk kultuurskat. Dit neem die gehoor op ’n vermaaklike reis om te besef ons eenheid lê in ons verskille opgesluit. Die stuk is geskep deur Ernest Loth, wat ook die regie waarneem. Simunye bring ook hulde aan Winnie en Nelson Man­dela met Afrika-danse op die musiek van Miriam Makeba, Mar­garet Singana, Mango Groove en selfs Johannes Kerkorrel. Die stuk is op 28 en 30 April in die Kunstekaap op die planke. Kaartjies is by Computicket.com verkrygbaar.