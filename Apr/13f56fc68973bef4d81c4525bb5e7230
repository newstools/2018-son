RUGBYKLUBS in die Oostelike Provinsie kan uit­eindelik in alles erns vir die Grand Challenge-kompe­tisie voorberei. Dis ná ’n vertraging waarin die OP tot die groot frustrasie van baie van die klubs sy tyd gevat het om die bepalings bekend te maak. Die bepalings het laat Maandagmiddag by die klubs uitgekom. Saterdag word vyf wedstryde in groep A en vyf in groep B gespeel. Van die klubs het die naweek vriendskaplike wedstryde gespeel. En toe dit nog onseker was wanneer die Grand Challenge sou begin, het hulle ook reeds nóg wedstryde gereël. Tuisveld Gardens en Harlequins het in Uitenhage gewys hulle­ is gereed vir die Grand Challenge. Gardens het dié vriendskaplike wedstryd met 22-17­ gewen. In hul eerste Grand Challenge-wedstryd sal Gardens weer op hul tuisveld speel. Dis teen Star of Hope. En Harlequins speel weer ’n wegwedstryd, dié slag teen Kruisfontein. Die bepalings is (tuis­spanne eerste) Groep A Brumbies t Windvogel; Trying Stars t Progress; Gardens t Star of Hope; Missionvale t Despatch; Surburban t Wallabies. Groep B Jeffreysbaai t Barbarians; Kruisfontein t Harlequins; Park t Polisie; Spring Rose t Bombers; Born Fighters t Madibaz.