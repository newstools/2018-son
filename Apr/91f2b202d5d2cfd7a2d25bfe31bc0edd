Die Amerikaanse tennisspeler John Isner het Sondag die grootste toernooi in sy loopban gewen toe hy die Miami Ope ingepalm het. Hy het die Duitser Alexander Zverev 6-7, 6-4, 6-4 in die eindstryd geklop. Isner is die eerste Amerikaner sedert Andy Roddick in 2010 om die Miami Ope te wen. “Ek het die toernooi binnegekom met net een oorwinning die hele jaar en het baie swak gespeel,” het die 14de gekeurde Isner ná die wedstryd gesê. “Ek het my eerste wedstryd hier in drie stelle gewen. Dit is hoe dit gaan. Jy kry bietjie selfvertroue en die volgende oomblik begin dinge vir jou werk.” Isner sal nou negende gekeur wees wanneer die ranglys opdateer word. - Reuters