TWEE lesers kan elk ’n boek wen deur ’n SMS aan Son te stuur. Vyftien jaar lank kruip Muis al weg. En noudat die Karoo so droog is, wil haar man, Kapok, hul donkiekarretjie in Leeu-Gamka se rigting draai. Maar dit is die één plek wat Muis nooit weer wil sien nie, want dit is hier waar die wrede Miskiet vir haar wag om haar terug te kry. Klein Witpop is opgewonde. Dalk kan sy nou televisie kyk en skool toe gaan. Maar die duiwel is los in Leeu-Gamka en hulle moet desperaat vlug op hul karretjie. Hierdie omnibus bestaan uit drie boeke. In Doodgewone Wonderwerk is Elizabeth se erfporsie daarmee heen en moet sy vir die temperamentele Simon, ’n skrywer, huishou om te oorleef. In ’n Onverstandige Vrou wou ’n man destyds nie vir Laetitia gehad het nie, toe vat sy die pad en gaan maak hul kind alleen groot. In Bruid in Blou gesels Jess met haar vriendinne oor haar wittebrood, wat oor twee weke begin. Maar sy beland in ’n blou rok en met die verkeerde man voor die landdros. Om te wen, moet lesers net ’n maklike vraag beantwoord. SMS die woord BOEK en die antwoord op die vraag hier onder na 35128 ­(elke SMS kos R1,50). Ons sal die wenners volgende week kontak. Die vraag is weer uit die Kaap se voorste showbiz- ­rubriek, “Lekke’ Djy met Albert”. Dié week se vraag is: Watter rapper se ma het uit die kas geklim?