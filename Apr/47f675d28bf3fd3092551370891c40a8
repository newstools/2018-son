AL HET swaar reën dié maand heelwat verligting oor die grootste deel van die land gebring, is daar nog dele wat swaarkry weens die knellende droogte. Luidens die departement van water en sanitasie se weeklikse verslag het die gemiddelde damvlakke dié week landwyd van 80,6% na 81,8% gestyg. Luidens berigte vloei die Oranjerivier vir die eerste keer in ’n lang tyd weer in die see. Die dorre Wes-Kaap het self die afgelope week broodnodige reën­ gekry. Volgens die Stad Kaapstad het die totale damvlakke in en om die Moederstad vroeër dié week egter met gemiddeld 0,9% van 20,9% tot 20% af­geneem. Dit behoort ná die naweek hoër te wees. Vlak 6B-waterbeperkings is steeds van krag. – News24