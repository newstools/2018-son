HOPEFIELD. – ’n Man wat van poging tot moord aangekla word, het Vrydag die tweede keer in die plaaslike hof verskyn. Giaan Adams (48) sal tot sy volgende verskyning, op 18 Mei, in aanhouding bly. “Dis die wreedste aanranding op ’n vrou wat ek al ooit gesien het,” het ’n buurman van die slagoffer vertel. Louise Maarman, ’n ma van twee volwasse kinders, is volgens die klagstaat ernstig aangerand deur haar jare lange tikkop-kêrel en vir dood gelaat. Ingedraai Die staat het uitstel gevra omdat daar nog vir uitstaande hospitaal verslae gewag word. ’n Vriendin het vertel dit was erg om Maarman so te sien. “Haar linkerarm het onder haar rug in­gedraai, asof dit gebreek was. “Haar arm was pers, en ek kon sien die vrou verduur baie pyn,” het die vriendin gesê. Maarman sterk op die oomblik in die hospitaal aan.