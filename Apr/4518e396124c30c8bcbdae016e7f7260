HIER’S nog ’n celeb couple wat preggies is. Tyrese Gibson van Fast & Furious en sy vrou, Samantha, het aangekondig hulle verwag hul eerste kind saam. Die twee het op Valentynsdag in 2017 getrou en het nou aan People gesê hulle verwag ’n dogtertjie. En Tyrese sê daar was nie ’n beter reaksie op die announcement as Saman­tha se ma s’n nie. Die akteur het ’n video op Instagram gedeel van die couple wat vir haar ouers ’n fake movie trailer wys wat hulle sommer saamgeflans het – en wat dan uitloop op beeldmateriaal van Samantha se ultrasound. Haar ma gaan dan omtrent bossies terwyl sy skreeu: “My dogter gaan ’n baba kry. Is dit for real? Vertel julle my die waarheid? “OMG!” Hulle het glo volgens Toofab al so ’n maand gelede Atlanta toe gevlieg vir die big reveal sodat Samantha se ma die eerste kon wees wat die nuus kry. Gibson het ook ’n tienjarige dogter, Shayla, by sy eksvrou, Norma. Shayla wou ook graag ’n jonger sibbe hê, veral ’n sussie, en blykbaar is sy in die wolke oor die nuus. 