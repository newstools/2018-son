BLUE Ivy (6) is stadig maar seker besig om ook ’n ster te word. Dis volgens haar oupa Mathew Knowles. Hy het onlangs aan Us Weekly gesê hy dink Blue Ivy het ’n toekoms in showbiz, net soos haar beroemde ouers, Jay-Z en Beyoncé, en haar antie Solange. “Blue Ivy is ’n ster. Sy is net ’n ster. Ek kan dit sien,” het Mathew gesê. “Sy is baie soos Beyoncé en Solange toe hulle haar ouderdom was,” het hy trots vertel. Die 66-jarige oupa het geen probleem om sy kleinkind by te staan as sy op ’n loopbaan in die limelight besluit nie. “Ek sal alles doen om haar te ondersteun. Ek het net een vereiste: Is dit jou passie? Is dit die ding wat jou opgewonde maak wanneer jy saans gaan slaap? “Dis nie wat jou ma of pa wil hê jy moet doen nie. Dit is wat jy wil hê.” – Channel24