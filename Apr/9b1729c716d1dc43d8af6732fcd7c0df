’N MAN sal in die landdroshof in Ath­lone verskyn nadat dagga ter waarde van R33 000 in sy besit gevind is. Volgens sers. Noloyiso Rwexana, ’n polisiewoordvoerder, het polisielede in Manenberg ’n 32-jarige man met die dagga betrap. “Die cops het Dinsdagmiddag ’n wenk opgevolg oor dagga wat by ’n huis in Tambo Village, Manenberg, verkoop word. Die huis is deursoek en 33 pakke dagga is daar gekry. ’n Saak van dwelmbesit word ondersoek,” het sy gesê.