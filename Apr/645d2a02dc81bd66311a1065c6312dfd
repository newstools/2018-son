SOONTOE, Cardi B, Nicki soek haar kroon terug! Radar.online berig Nicki Minaj het die week twee singles van haar nuwe album ge-drop en die rap queen glo dis haar beste album nog. Die internet is al klaar gaande oor die twee songs “Barbie Tingz” en “Chung Li”. Ek wil regtig nie praat oor die beef tussen die twee nie, want daar is reeds so min vroue-rappers en ek glo hulle albei kan ewe goed in die bedryf shine. Nicki het gewys sy het ’n hart toe sy die uitreiking van haar album opsy sit sodat Cardi eers haar album drop en die nuus van haar swangerskap deel. Nicki was byna ’n jaar doodstil en fans is nou uitgehonger vir haar musiek. Sy het nie eens op sosiale media ge-post nie. Sy was net witweg. Nicki sê in ’n radio-interview: “Dit is die beste album wat ek nog gemaak het. Ek wou die hele album eenkeer drop, maar my record label het my omgepraat om liewer die tradisio­nele roete te volg.” Ek kan nie wag om die res van die album te hoor nie, want Nicki sê sy gaan die tea spill oor die situasie met haar eks-berk en nou tronkvoël Meek Mill en haar involvement met sy regstryd. Sy het selfs iets oor daai omstrede judge in Meek se saak laat val. “Die betrokke judge het alles gedoen wat ek van haar gevra het. Ek kan haar nie slegpraat nie, want ek het haar persoonlik ontmoet.” So, Nicki, het jy die judge gevra om Meek tronk toe te pos?