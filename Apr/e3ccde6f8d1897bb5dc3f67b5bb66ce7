‘N 28-JARIGE man is gearresteer vir die moord op ‘n man met wie hy glo ‘n meisie gedeel het. Kapt. Jackson Manatha, ‘n polisiewoordvoerder, sê die verdagte het ‘n 28-jarige man in die Zibunu-informele nedersetting in Centane met ‘n mes in die bolyf gewsteek. Die 28-jarige man is kort daarna na die Tafalofefe-hospitaal gehaas, maar is met sy aankoms daar dood verklaar. Die identiteit van die slagoffer word weerhou totdat sy familielede in kennis gestel is. Die verdagte verskyn more in die Centane-landdroshof op ‘n klag van moord. 