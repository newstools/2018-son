JARE lank struggle Daantjie en Lea Frans van Calitzdorp al om vir ’n Hop-huis in aanmerking te kom. Nuwe behuisingsprojekte kom en gaan, maar dié twee word telkens misgekyk. Mense wat ná hulle aansoek gedoen het, kry huise. Ander wat saam met hulle aansoek gedoen het, het hul huise al verkoop. Daantjie verduidelik: “Al wat ons wil hê, is ’n eie dak oor ons kop. Ek het reeds briewe aan die raad geskryf. “Lea het in 1995 aansoek gedoen as Lea Prins toe ons nog nie getroud was nie. Dit was 23 jaar gelede. Sy bly net op ’n waglys. Maar ander druk voor haar in. “Sy het vriende en familie wat ná haar aansoek gedoen het en hulle woon al jare in hul huisie. Wat van Lea?” Lea sê sy het al alles volgens die boek gedoen om haar huis te bekom. Leeg Sy kla: “Dis asof daar nie ’n Lea Prins bestaan nie. Ek sal enigiets doen om my regmatige Hop-huis te kry. Ek beskuldig niemand nie. Ek vra net hulp.” Toe Lea en Daantjie drie jaar gelede getrou het, is sy glo meegedeel omdat sy met Daantjie getrou het, kom sy nie meer in aanmerking vir ’n huis nie. Son het vasgestel daar staan steeds huise leeg. Ander huiseienaars verkoop hul huise na bewering voor die voet. Reginald Timmie, dorpsbestuurder, het beloof om die saak te ondersoek. Timmie het gesê: “Daar is ’n aansoek vir Prins wat op die waglys is, maar nie vir Daantjie Frans nie. “Die egpaar mag die kantoor kom besoek.”