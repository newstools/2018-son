SY JONGSTE seun was gister in die vroeë oggendure nog besig om sokker op die televisie te kyk. Toe hy sy gesig na sy kamerdeur draai, sien hy ’n onbekende man in swart geklee en met ’n kappie op sy kop, in sy kamerdeur staan. Kort nadat die gesin die booswig verwilder het, het ontstoke gemeenskapslede hom gepak en lights out geslaan. Gil ’n Steeds geskokte Michael­ Plaatjies (48) van Springbokweg in Gelvan­dale sê hy en sy vrou het so kort voor 02:00 gaan slaap nadat hulle gebid het. Plaatjies sê hy weet nie hoe laat dit was nie, maar skielik toe word hy en sy vrou wakker toe sy jongste seun (23) in die kamer langsaan begin gil. Volgens Plaatjies was sy seun besig om televisie te kyk toe hy sien iemand skakel ’n lig aan in die huis. Dié lig skyn tot in sy seun se kamer. Hy sê sy seun het aanvanklik gedink dit is hy (Michael), maar het dit vreemd gevind toe hy nie sy pa hoor nie. Die seun het aan die gil gegaan toe sy kamerdeur oopgaan en hy die booswig in die kamerdeur sien staan. Volgens Plaatjies het die booswig deur ’n oop toiletvenster gevlug en toe oor die neighbours se muur gespring toe hy en sy seun hom verwilder het. Plaatjies sê voordat die boosdoener sy seun se kamer binnegegaan het, was hy eers in die slaapkamer waar hy en sy vrou gelê en slaap het. Daar het hy in sy vrou se jewellery-boks gekrap en haar trouringe, hul sonbrille en nog jewellery gevat. Volgens Plaatjies het sy oudste seun en dié se seun in die tuinwoonstel die commotion in die huis gehoor. Hulle het in ’n kar gespring om die dief agterna te sit, maar het hom in die proses verloor. Volgens Plaatjies het hy en sy jongste seun toe in sy motor gespring en ook na die booswig begin soek. Hy sê dis toe dat hy die commotion in Gemsbokstraat sien. Toe hy stilhou, sien hy die gemeenskap is besig om die inbreker aan te rand. Volgens Plaatjies het die gemeenskap die boosdoener geskop en getrap en met kieries toegetakel. Hy sê ouens wat by ’n nabygeleë tikhuis uitgehang het, het ook kom help slaan. Volgens Plaatjies moes hy bo-oor die ou staan en net keer dat die gemeenskap hom doodslaan. Hy sê toe die ambulans uiteindelik opdaag en die ou se gesig skoongevee word, het hy sy gesig herken. Volgens Plaatjies bedryf hy en sy vrou ’n sopkombuis en was die betrokke booswig sowat ’n maand gelede by die einste sopkombuis in Uitbreiding 12. Plaatjies sê die boosdoener het toe nog aan hom en sy vrou gesê hulle doen ’n goeie job en hy hou van wat hulle doen. Volgens Plaatjies het die dief ’n stel earrings van sy vrou in sy besit gehad toe hy gevang is. Plaatjies vermoed dieselfde boosdoener was reeds vroeër die aand van die inbraak in hul yard doenig omdat sy vrou ’n hek hoor oopgaan het. Hy sê ’n krat vol starters en shocks is ook missing, asook twee staal­silinder-heads en twee manifolds. Volgens Plaatjies het die booswig dié items in sy kleinkind se pram gelaai en daarmee weggery. Hy sê iemand het later aan hom gesê dat hulle dié ou vroeër die aand met die pram in Katanga gespot het. Volgens Plaatjies was die booswig van plan om twee rims ook te steel, maar het dit in die bure se yard ge-drop. Kol. Priscilla Naidu, ’n polisiewoordvoerder, sê die polisie ondersoek ’n huisbraak-saak. Volgens Naidu verskyn die verdagte vandag in die landdroshof.