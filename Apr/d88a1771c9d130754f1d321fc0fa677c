HARDE werk deur die eenheid belas met familiegeweld, kinderbeskerming en seksmisdrywe (FCS) in Bellville het gesorg dat ’n man gearresteer is vir die besit van pornografie en ontbloting voor kinders. Die man sal vandag op drie klagte in die hof verskyn. Volgens kapt. FC van Wyk, ’n woordvoerder van die polisie, het hulle ’n klag ontvang dat ’n man by ’n laerskool in Parow met kinders gesels het. “Mense het gesien die man voer seksuele acts voor die kinders uit. Dit het ’n hele ruk aangegaan.” Van Wyk sê die cops het Donderdag ’n operasie te voet uitgevoer en die man is dopgehou, maar niks het gebeur nie. “Kinders het gesê die man het hulle geld aangebied om saam met hom in sy kar te klim, maar hulle het nie. Nóg ’n operasie is Vrydag gehou, maar daar was steeds niks.” Van Wyk sê die ondersoekbeamptes, speur.sers. Randall Davids en speur.sers. Conrad van Zyl, het Maandag ’n sting operation by die skool uitgevoer en die verdagte se kar gesien. Geslagsdele “Hulle het na die verdagte gegaan en gesien sy broek was afgetrek. Hulle het hom ge­arresteer. ’n Warrant is verkry om sy huis te deursoek, en kinderpornografie is gekry.” Die man (47) sal vanoggend in die Bellville-landdroshof verskyn op klagte van seksdade wat voor kinders uitgevoer is, ontbloting van geslagsdele voor kinders en die besit van kinderpornografie. Van Wyk sê die ondersoekbeamptes se harde werk het vrugte afgewerp en hy het die FCS-eenheid bedank in sy pogings om kinders veilig te hou. Hy vra kinders om nie alleen skool toe of huis toe te loop nie en hulle moet nooit in die karre van vreemde mense klim of geld aanvaar nie. “Meld dadelik aan wanneer julle vreemde karre of mense naby die huis of skool sien,” sluit Van Wyk af.