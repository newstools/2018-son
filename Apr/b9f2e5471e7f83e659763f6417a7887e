NAOMIE Harris het die fliekbedryf geprys dat hy “kleurblind” is. Die 41-jarige aktrise, bekend as Miss Moneypenny in die Bond-flieke, het gepraat oor verandering in die filmwêreld. Naomie het gepraat oor ras en geslag en of dit nog so ’n groot issue in Hollywood is. Sy meen dit gaan vandag meer oor die gehalte van die akteurs. Naomie promote tans die nuwe movie Rampage, waarin sy en Dwayne “The Rock” Johnson speel. Sy het op die Britse talk show Lorraine gesê net soos baie gekleurde vroue het sy ook haar gevegte in die filmwêreld gehad. Volgens haar het dinge verander en daar is deesdae meer geleenthede. “Vandag is die casting kleurblind. “Wat jy in ’n karakter soek, is gehalte en nie kleur nie. “Dit maak nie saak watter ras of geslag die persoon is nie. “Baiekeer word rolle­ vir mans geskryf, maar dan verander hulle dit as ’n vrou se oudisie vir die rol beter is.” – DailyMail