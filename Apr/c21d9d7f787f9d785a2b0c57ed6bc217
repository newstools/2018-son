SY IS geen vreemdeling wanneer dit kom by ’n lewe vol dorings nie. Lungi Naidoo moes baie hustle om werk te kry, maar dit lyk asof sy uiteindelik ’n deurbraak in die entertainment-wêreld gemaak het. Lungi het lank in donker nagklubs gesing, maar dit is dalk nou iets van die verlede. Sy het onlangs saam met Black Coffee opgetree en dit het baie goed afgeloop. Die twee het in Joburg gesing en nou gaan hulle Londen toe. Die iets-in-die-dertig Lungi het vertel van haar moeilike tye, maar kom ons hoop sy het nou gekry waarna sy gesoek het. Lungi het in 2016 haar derde album, Black Diamond, deur Universal Music Group uitgereik. Haar eerste twee albums is onafhanklik uitgereik. – Channel24 