DIE suster van ’n Johannesburgse joernalis wat gesterf het terwyl sy ’n kursus in Egipte bygewoon het, sê die familie is platgeslaan omdat sy in haar laaste ure so ver weg was. Yadhana Jadoo, nuusredakteur van The Citizen, is Woensdagoggend dood by ’n event gereël deur die Union of African Journalists. ’n Outopsie moet nog afgehandel word om die doodsoorsaak te bepaal. Jadoo se jonger suster, Ve­dharshi, sê die familie gaan deur ’n “verskriklike” tyd. Jadoo het na verneem word Dinsdagaand siek gevoel en haar kamermaat van Ghana daarvan vertel. Die volgende oggend het sy “vreeslik warm” gevoel en ’n ambulans is ontbied. Sy’s in Kaïro in die ongevalleafdeling oorlede. –News24