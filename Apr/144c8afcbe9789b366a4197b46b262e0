’N BEJAARDE man van ’n plaas naby Joubertina is lelik aangeval met ’n snoekerstok. Volgens kapt. Gerda Swart, ’n polisiewoordvoerder, is die slagoffer van ’n plaas tussen Joubertina en Kareedouw. “ ’n Man (74) is verlede Sondag aangerand by sy plaashuis. Die verdagtes het probeer om deur ’n venster te klim, maar die klaer het hulle afgeskrik. “Toe hy slaapkamer toe gaan, is hy verras deur die twee verdagtes daar. Hulle het hom met ’n snoekerstok aangeval. Die verdagtes het toe ’n handsak gegryp en gevlug. “ ’n Saak van huisroof en aanranding met die doel om ernstig te beseer, word deur die polisie ondersoek.”