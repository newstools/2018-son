’N BEKENDE motorparte-winkel in Grahamstad het die naweek onder inbrekers deurgeloop. “Die verdagtes het toegang tot die perseel verkry deur van ’n leer gebruik te maak. Hulle het die sinkplaat op die dak met ’n angle grinder oopgesny,” vertel kapt. Mali Govender, ’n polisiewoordvoerder “Die alarm is uit die boks gehaal en die seine is gediskonnekteer. “Twee kluise was in die kontantkantoor, direk onder die ingangspunt. Arrestasies “Albei kluise is geopen en ’n sekere bedrag is geneem. Ander elektroniese toerusting wat op die rak gestaan het, is ook geneem. “Die verdagtes het vermoedelik die gebou op dieselfde manier verlaat as wat hulle ingekom het,” sê Govender. “Nog geen arrestasies is gemaak nie.” Inwoners word aangemoedig om die polisie met enige inligting oor die voorval te kontak. Die modus operandi van dié diefstal stem ooreen met die diefstal by die Makana-verkeersdepartement in Desember en by ’n winkel in Februarie.