TOE hy die laaste treë volg wat die struggle-ikoon Solomon Ma­hlangu voor sy teregstelling 39 jaar gelede afgelê het, het adj.pres. David Mabuza gesê dit laat hom besef die land kan nooit terugkeer na ’n onmenslike, barbaarse verlede nie. Mabuza het die gevangenis Vrydag besoek om hulde te bring aan Mahlangu, wat op 6 April 1979 tereggestel is. Hy het gesê sy besigtiging van die galge van die Pretoria-Sentraal-gevangenis gaan daaroor om die lewe en tye van Mahlangu en alle ander gevangenes te onthou wat weens politieke redes ter dood veroordeel is. – News24