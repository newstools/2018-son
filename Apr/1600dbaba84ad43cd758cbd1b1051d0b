JULLE moenie dink Bella Hadid en haar eks The Weeknd is weer saam nie. The Weeknd (28) het die naweek by die Coachella-fees in die Kaliforniese woestynstad Indigo sy hits gesing. En soos dit ’n it girl betaam, was Bella (21) ook by die musiek-en-kunstefees. Volgens eonline.com pak mense pak uit dat die twee omtrent lovey-dovey was. Een persoon sê selfs hulle het heelaand gevry. Terloops: Die sanger en die model het eers uitgegaan en kort daarna toe vry hy die sangeres Selena Gomez (25) warm. Ons almal weet daai verhouding het nie lank gehou nie, want Selena se hart lê mos eintlik by die stoute sanger Justin Bieber (24). En nou lyk dit of The Weeknd terug is by Bella. Sy sê die opmaakgerugte is nie waar nie; ons moet asseblief volgende keer reg kyk. “Dit was nie ek nie,” het Bella aan E! News gesê toe sy daaroor uitgevra is. So, kom ons neem maar aan The Weeknd het ’n voorliefde vir donkerkoppe, want Selena en Bella is brunette en as ’n mens die berigte kan glo, is die meisie wat The Weeknd dié weekend warm gevry het, ook ’n brunet.