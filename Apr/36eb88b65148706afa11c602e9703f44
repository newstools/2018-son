VIER verdagtes verskyn binnekort in die Athlone-landdroshof op onder meer klagte van moord nadat hulle in die naweek in die geweldgeteisterde Nyanga gearresteer is. Twee verdagtes (32 en 26) is vir moord gearresteer. Die 26-jarige was vroeg Saterdagoggend gevang toe hy ‘n jong man in Lusaka, Nyanga doodgesteek het. Die 32-jarige man het Sondagoggend sonder rede ‘n ander man in Browns Farm gesteek. Die derde verdagte, ‘n 37-jarige man, is op heterdaad betrap toe hy in Browns Farm ‘n gekaapte motor gestrip het. Die vierde verdagte is vir manslag aangekla nadat hy ‘n sesjarige meisie in Zwelitsha omgestamp het. Die meisie het aan ernstige kop- en beenbeserings beswyk.