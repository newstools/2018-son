CARDI B het kwaai afgesak oor fake nuusstories oor hoe Nicki Minaj haar nuwe album glo probeer saboteer het. The Hollywood Un­locked het berig Nicki het haar eie album drop herskeduleer om saam te val met die rapper Cardi B se eerste ateljee-album, Invasion of Privacy. Dié album van die rapper met die naam wat klink soos ’n towerspreuk uit Harry Potter – Belcalis Almanzar! – het binne 48 uur goue status bereik. Sy is tans hoog op die Billboard charts, het gisteraand co-host van The Tonight Show gespeel en ook op Saturday Night Live opgetree. Die fake nuus van The Hollywood Unlocked is ontmasker toe Cardi se album in vrede ge-drop het sonder ’n piep van Nicki se kant af. “Dis deur die internet opgemaak,” sê Cardi oor die kastige vete. “Mense wil dit net sien, want dis vermaaklik.” 