“WAT het ek gedoen?” Dis wat Shakoor Roberts (24) by sy suster wou weet toe hy Donderdag in die Mitchells Plain-streekhof B verskyn het. Roberts staan tereg op ’n klag van moord. Hy het na bewering in 2015 sy ma, Gafsa (61), in ’n vermoedelik satanistiese ritueel vermoor. Drie dae nadat sy ma in Maart as vermis aangegee is, is hy vir die moord op haar gearresteer toe haar lyk in haar wheelie bin in Tafelsig gekry is. Sy is volgens ’n bron erg mishandel. By Roberts se eerste verskyning destyds in die ­Mitchells Plain-landdroshof het landdros Walter Golding die klong vrygelaat omdat daar nie genoeg getuienis teen hom was nie. Roberts, geklee in ’n swart outfit, het heel confused gelyk toe hy die getuies sien. Hy wou toe by sy suster weet, wat een van die getuies is, wat hy dan gedoen het. Die suster het hom net aangekyk en aangeloop. Gister sou die verhoor van die klong ná meer as drie jaar voortgegaan het. Maar die saak is weer uitgestel omdat Roberts se Legal Aid lawyer binnekort die praktyk gaan verlaat. Die hof het toe die getuies laat weet die saak moet uitgestel word sodat konsultasie tussen die nuwe regsverteenwoordiger en Roberts kan plaasvind. Faldielah Asher (58), een van die slagoffer se vriendinne, sê: “Ek voel heeltemal bef*k. Sorry om so te sê, maar hoe lank loop die saak nie? “Hoe kan my vriendin in vrede rus?” Asher sê sy het nie woorde om haar pyn te verduidelik nie. “As daar een persoon was wat liefde vir almal gehad het, was dit Gafsa. “Sy was iemand wat altyd daar vir almal was. Al wat ons soek, is closure.” Die vriendinne sê daar is steeds ’n gevoel van guilt in hulle omdat sy gereeld oor Roberts gekla het. Saafia Davids, nog ’n vriendin, sê daar is steeds ’n leemte in die gemeenskap wat deur Gafsa se dood veroorsaak is. “Sy het selfs mense se pille by die hospitaal gaan haal om hulle gunste te bewys. “Ek kon nie glo dit was haar lyk wat ons skoongemaak het nie, want die sight het mens getraumatiseer. “Dan wil Shakoor nog weet wat hy gedoen het? “As ons miskien net na haar geluister het, sou dinge­ seker anders gewees het. “Sy het soveel liefde vir hom gehad, al was sy baie, baie bang.” Hulle wonder of die saak nog dié jaar afgehandel sal word. Die saak gaan op 5 Junie voort.