OP DIE vooraand van Susan­ Rohde se dood het sy nog haar man by sy skelmpie gaan haal en hy wou nie saam met sy vrou stap nie. Só het Farrah Ameermia, wat ten tyde van Susan se dood ’n intern by die eiendomsagentskap Sotheby was, getuig. Susan se man, Jason, word van moord op Susan aangekla. Haar lyk is Sondag 24 Julie 2016 in die badkamer van hul hotel­kamer op die Spier-landgoed gevind. Die Sotheby-groep het sy jaarlikse konferensie op die landgoed gehou. Ameermia sê sy en Jason se skelmpie, Jolene Alterskye, was baie close, want hulle het saam in Seepunt gewerk. Sy het egter niks van die jollery geweet nie. Omgekrap Sy sê die Saterdagaand ná die gala event het sy en Jolene in ene Brendan se kamer gesit en wyn drink. Jason het toe smoordronk daar aangekom en op die bed gesit. Susan het kort daarna vir Jason daar kom soek. “Sy was omgekrap en het hom op sy naam geroep om uit die kamer te kom. Hy wou nie en sy het geloop. “Sy het weer gekom en dié keer by die kamer ingekom. Sy het hom aan sy arm uitgetrek, waarna hulle sowat 20 minute buite die kamer gestry het voordat hulle geloop het.” Sy sê na die stryery het sy gaan slaap en aangeneem dat Jolene ook na haar kamer is. Die saak duur vandag voort. Die ondersoekbeampte sal na verwagting vandag getuig.