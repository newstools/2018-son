HIERDIE resep lewer sowat 24-30 vierkante. Bestanddele: 250 g botter 200 g suiker 5 mF vanieljegeursel 5 mF klappergeursel 150 g klapper 60 mF kakaopoeier 300 g bruismeel Bolaag: 200 g Peppermint Crisp-sjokolade Metode: Voorverhit die oond tot 180 ºC. Bespuit ’n bakplaat met kleefwerende sproei. Rasper die sjokolade en los dit in die yskas totdat jy dit benodig. Verroom die botter en suiker in ’n groot bak tot lig en donsig. Voeg die geurmiddels en klapper by en meng goed. Sif die kakao en meel by en meng tot ’n sagte deeg. Druk die deeg eweredig 5 mm dik in die bakplaat. Bak 25-30 minute lank of tot goudbruin. Verwyder uit die oond en sny in vierkante. Besprinkel die vierkante met gerasperde sjokolade. Verwyder uit die pan en plaas op ’n draadrak om heeltemal te laat afkoel.