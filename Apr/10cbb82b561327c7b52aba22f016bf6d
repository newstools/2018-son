COLIN Farrell doen alles in sy vermoë om seker te maak hy bly sober. Die Fantastic Beasts-akteur het homself vroegtydig by ’n rehab ingeboek, berig E! News. Volgens ’n informant is dit net ’n voorsorgmaat­reël vir die selferkende alkoholis en dwelmverslaafde om “sy lewe te reset. Hy gebruik tans niks.” Daily Mail het berig die akteur het hom by die elite rehab The Meadows in Arizona ingeboek. Bekendes, onder wie Selena Gomez en Tiger Woods, was al daar. Farrell was in Mei laas jaar in The Ellen DeGeneres Show om tien jaar van nugterheid te vier. Hy het nou voorsorg getref nadat hy begin swaar trek het ná sy werk aan drie movies die afgelope jaar. ’n Ingeligte sê hy het so hard gewerk, sy lewe was feitlik buite beheer. “Voordat hy dalk begin gebruik, wil hy eerder ’n break vat.” – Channel24