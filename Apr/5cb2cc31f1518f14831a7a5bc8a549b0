HOOR wat ek julle sê: Nóg ’n Kardashian gaan haar kop stamp. Ek lees op E! Online Kourtney Kardashian (39) gaan ook nou agter haar katelknaap aanhardloop. Die realiteit-ster gaan glo haar goedjies en dalk haar kids vat en Frankryk toe trek saam met haar boyfriend, Younes Bendjima (29). Scott Disick (34), by wie Kourt drie bloedjies het, freak uit daaroor. Het Kourtney nie by haar sussie Khloé (33) geleer nie? Jy hardloop nie agter ’n man aan en los jou hele lewe agter as hy nie eers ’n ring aan daai vinger steek nie. Khloé het Los Angeles verlaat om agter haar jonger, cheating basketball player, Tristan Thompson (27), aan te hardloop. Younes het LA toe getrek om naby Kourtney te wees, maar nou verlang hy na Parys en wil hy glo saam met Kourt in sy romantiese land bly. As ek Kourtney was, sou ek eers baie lank en sommer baie hard daaroor gedink het.