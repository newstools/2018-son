ONS eie girl van die Kraaibak maak groot naam daar oor die waters. Die pragtige Kraaifonteiner Carmen-Lee Solomons is een van die gesigte vir Rihanna se gewilde make-up-reeks Fenty Beauty. RiRi het Dinsdag ’n foto van Carmen-Lee op haar Instagram gelaai waar sy aankondig dat haar nuwe produk, Body Lava, op 6 April op die rakke sal wees. Dié Kapenaar met die welige bos rooi krulle en sproete het al ’n hele paar groot jobs in Hollywood losgeslaan. Sy het in Kylie en Kendall Jenner se advertensieveldtog vir hul holiday-reeks verskyn en al gesig gewys in een van die R&B-ster Usher se musiek- video’s, Good Kisser. Ek weet sommer dié girl gaan ons vlag nog hoër daar oor die waters laat wapper. 