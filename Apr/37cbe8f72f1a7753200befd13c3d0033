DIE rapper Fabolous het hom aan die polisie oorgegee nadat hy glo sy eksmeisie Emily B sewe keer met ‘n vuis in die gesig geslaan het. TMZ sê twee van Emily se voortande is in die aanval uitgeslaan. Fabolous is onder meer vir ernstige aanranding aangekla. Emily het aan polisie vertel dat sy en Fabolous vroeg in Maart ‘n stryery in Los Angeles gehad het. Volgens haar het hy ‘n boodskap gestuur waarin hy dreig om haar met ‘n baseball bat oor die kop te slaan en haar sal doodmaak. Hy het haar toe glo met die vuiste bygekom. Emily sê aan TMZ sy het vir haar lewe gevrees en haar pa gebel om Fabolous se twee guns in hul huis in New Jersey te gaan verwyder voor hy daar aankom. Fabolous was glo briesend toe hy by die huis kom en haar pa en broer daar vind. Emily en Fabolous het twee kinders saam.