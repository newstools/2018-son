VAN die spanne in die Mala Moodaley-toernooi moes liewer nooit opgedaag het vir hul uitklop­wedstryde nie. Soms struikel die vername spanne teen die minder vername spanne en dan is dit ’n groot verleentheid. In die grootste pak slae in die eerste ronde van die Northern Areas Football Association­ (Nafa) se FA Cup het Windvogel All Stars vir Portville met 12-0 onder stof geloop. Daarmee het hulle ook hul plek in die volgende ronde verseker. Portville moet egter glad nie sleg voel daaroor nie, want hy was nie die enigste slagoffer van ’n lelike loesing die naweek nie. Sibanye was die ander span wat ’n doelefees geniet het toe hy Shooting Stars met 9-0 afgeransel het. Gesweet Die verdedigende kam­pioen, Bloom Callies, het egter nie ’n maklike wedstryd gehad nie. Callies moes hard werk om ’n oorwinning van 3-2 oor Warriors te behaal en homself die geleentheid te bied om die titel ’n tweede keer te verower. Die voor­loper in die Nafa­ Premier­liga, Fairview Rov­ers, het ook gesweet. Rovers en Swallows moes die uitslag van hul wedstryd met strafdoele bepaal nadat hulle gelykop (0-0) gespeel het. Rovers was toe baas met 4-1. Apex het ook verras toe hy die gevaarlike Wolves­ met 5-4 (0-0) met strafdoele geklop het. Shooting Stars 0, Sibanye 9; Chatty 1, Park United 3; Blackpool t Lads (uitgestel); Saints 1, Ramblers 2; Windvogel All Stars 12, Portville 0; Wolves 4, Apex 5 (0-0); Booysens Pride 5, Shamrocks 4 (1-1); Swallows 1, Fairview Rovers 4 (0-0); KS Spurs t Fairdene (uitgestel); Lakeshire 3, Stardrift 2 (0-0); Bay City 4, Ebenezer 5 (2-2); Bloom Callies 3, Warriors 2; Rangers 4, East Side 0; West Lake 4, Atlantic Spurs 0; Celtic 2, Hotspurs 4 (3-3); Helenvale 5, Glenville 2.