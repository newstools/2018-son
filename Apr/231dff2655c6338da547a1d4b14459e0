DONOVAN “Staal” Berry se vermeende moordenaars het gister vlugtig vir die eerste keer in die Baaise hooggeregshof verskyn. Elger­shwin “G-Man” Goliath­, Nealon Redhouse, Deon “Kwas” Harmse en Shelton “Sella” Malgas se saak is tot 10 Oktober vir voorverhoor uitgestel. Die ondersoekbeampte, AO Conrad Goosen, het in die moordsaak van Angel Tee getuig die vier word verbind met die Spotbouer-bende in die Baai se Northerns, wat onder meer in Uitbreiding 31, Uitbreiding 32, Kleinskool en Timothy­ Valley operate. Koeëldoppies Berry (47), van Salt Lake in die Northerns, is op 3 Mei 2016 op close rangeuitgehaal. Sowat 33 koeëldoppies het op die toneel gelê. Sean “Nako” Berry is die maand ná sy broer dood­geskiet. Regter Dayalin Chetty het Gregory Malie van Uitenhage­ en Sherwin Grootboom (26) van Timothy­ Valley­ skuldig bevind aan die moord op Sean Berry op 19 Junie 2016 in Barendstraat­, Salt Lake. Chetty het die twee mans ook skuldig bevind op klagte van poging tot moord en die onwettige besit van ’n vuurwapen en ammunisie.