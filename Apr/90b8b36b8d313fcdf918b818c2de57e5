DIÉ resep lewer een groot frittata. Bestanddele: olie, vir braai 1 middelslag-ui, fyn gesny ½ groen soetrissie, in blokkies gesny ½ rooi soetrissie, in blokkies gesny, of 5 Peppadews™, gesnipper (as jy van ’n branderige smaak hou) 125 g sampioene, in skyfies gesny ½ pynappel, geskil en in blokkies gesny 250 g ham, in blokkies gesny of gesnipper 50 mF fyngesnipperde sprietuie 8 eiers 125 mF melk Metode: 1. Verhit ’n bietjie olie in ’n groot braaipan. Die pan gaan later onder die oondrooster gesit word, dus moet dit nie plastiekdele hê nie. 2. Soteer die ui en soetrissies of Peppadews™ in die olie, roer die sampioene by en braai tot gaar. 3. Roer die pynappel, ham en sprietuie by en haal die pan van die plaat af. Verlaag hitte na matig. 4. Klits die eiers en melk saam. Sit die pan weer op die plaat en giet die eiermengsel oor die bestand­dele in die pan. Laat die frittata stadig gaar word, totdat dit goudbruin onder is. Die eiermengsel moet bo-op amper gestol wees. Toets dit deur die kante van die frittata met ’n eierspaan weg te trek. Jy kan ook ’n deksel opsit. Skakel intussen die oondroosterelement aan. 5. Sit die pan (sonder die deksel) vir so 5 minute onder die rooster sodat die eier bo-op kan stol. 6. Sny die frittata in wiggies en sit voor met brood of ’n slaai. DIÉ week plaas ons ’n resep uit die kindervriendelike kookboek Nie vir Ma’s Nie deur Karen Behm-Joubert en Daleen van der Linde. Lapa Uitgewers het dié boek aan ons gestuur. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondagte plaas.