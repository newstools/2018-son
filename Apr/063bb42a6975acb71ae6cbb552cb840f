SPEURDERS van die eenheid teen georganiseerde misdaad in die provin­sie het ’n konstabel (23) van die Kleinvlei-polisie vir moord toegekap. Sy inhegtenisneming Donderdag 20:30 volg op ’n ondersoek na die skietdood van ’n 17-jarige vroegoggend op 10 September 2017 in Mfuleni. Die konstabel bly in die Bell-ville-Suid-stasie in aanhouding en sal môre in die Blue Downs-hof verskyn. Polisielede word gewaarsku dat hulle ook die volle mag van die gereg sal voel as hulle hulself skuldig maak aan ’n misdryf. Daarbenewens sal hulle ook onderworpe wees aan ’n interne dissiplinêre proses.