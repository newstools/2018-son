CHELSEA se afrigter Antonio Conte is onder groot druk om sy werk te behou nadat sy span Sondag met 3-1 teen ‘n begeesterde Tottenham vasgeval het. Twee doele in die tweede helfte deur Dele Alli en een deur Christian Eriksen was genoeg om Spurs se derde plek op die punteleer te versterk. Conte het agterna gese Chelsea verdien die seisoen wat hulle nou het en dat hul gesukkel weens ervare spelers is wat oor die afgelope paar jaar die klub verlaat het. “In die afgelope twee tot drie jaar het Chelsea belangrike spelers verloor. Wanneer jy belangrike spelers met ervaring en charisma verloor, wat gewoond is aan wen, verloor jy veel meer,” het Conte gesê “Ons was verlede baie goed. Hierdie seisoen verdien ons om vir vierde plek te speel, maar almal probeeer hul bes om die beste moontlike teiken vir ons te behaal.” - Reuters