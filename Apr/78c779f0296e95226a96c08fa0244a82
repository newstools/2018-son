DIE 21-jarige slagoffer wat na bewering deur twee cops bevoel is, het Vrydag in trane buite die Mitchells­ Plain-landdroshof vir die eerste keer uitgepraat oor die dag van die voorval. Die verhoor teen die cops, Tobias Prins en Julian Salie, moes Vrydag uitgestel word omdat die twee van lawyers verander het. Die 21-jarige slagoffer het met oë vol trane in die hof gesit terwyl die landdros aan haar die prosedure verduidelik het. Daar word beweer dat Prins en Salie die victim se borste bevoel het terwyl hulle ’n onwettige search by haar ouerhuis in Beacon­ Valley uitgevoer het. Hulle het ook glo vies­like aanmerkings gemaak. Die saak teen die twee is tot 7 Mei uitgestel. Die victim se 40-jarige ma sê die een cop het ook sy hand in haar dogter se panty gedruk. “Hy wou weet of sy kon­dome het, maar toe sê die een hy ‘sal haar sonder ’n kondoom n**i’.” Haar dogter vertel huilend buite die hof: “Het hulle nie meisiekinders of susters nie? Hoe sou hulle voel as iemand so iets aan hul familie gedoen het? “Die vuil gevoel wat jy as ’n victim het, sal nooit weggaan nie.” Die meisie vertel van ’n tyd toe Prins en Salie verby haar gery het. “Hulle het nie eens simpatie nie. Hulle ry verby en lag my uit en gee vuil kyke. “Dan is hulle nog op ’n warning vrygelaat. “Kry hulle voorkeur omdat­ hulle polisiemanne is? As dit iemand anders gewees het, sou hy gesit het.” Prins, wat ook vroeër vandeesmaand vir korrupsie gearresteer is, het intussen uit die SAPD resign. Hy en kapt. Jerome Adams, ook van Lentegeur polisie is toegekap oor fake vuurwapenlisensies wat hulle by Zewenwacht Mall probeer verkoop het. Hulle verskyn op 22 Junie weer in die hof in verband met dié saak.