NICOLE “Nicky” Vargas, ster van Bad Girls Club, is verlede week ge­arresteer nadat sy haar top laat waai en haar boyfriend afgesuig het. Tod Goodyear, woordvoerder van die Brevard County-polisie, het bevestig sy en Colton Voegele is op 4 April in Kaap Canaveral, Florida, gearresteer op aanklag van onnatuurlike en wellustige optrede in die openbaar, ontbloting, die aanranding van ’n omstander wat op die twee geskel het, en verset teen arrestasie. Nicky het kykers in die tiende reeks van Bad Girls Club vergas en was bekend as die “Jersey Joker”. Maar die joke was op haar. Sy het die reeks ná net vier episodes verlaat nadat sy en haar medester Valentia An­yanwu mekaar te lyf gegaan het. Classy ... TMZ berig sy en Voegele het in ’n parkeerarea buite ’n woonstelblok gesit toe sy met die ou se “voegele” besig geraak het. – Page Six