NÓG ’n royal is gebore. The Juice berig die Kensington-paleis het aangekondig Kate Middleton (36) het gister die lewe geskenk aan haar en prins William se derde koninklike bloedjie, ’n seun. Kate – oftewel Catherine, die hertogin van Cambridge – het weer in die St. Mary-hospitaal in Londen gekraam. Die nuwe baba het al ’n boetie, prins George (4), en ’n sussie, prinses Charlotte (2). Die Kensington-paleis het getwiet: “Die hertog van Cambridge was teenwoordig by die geboorte. Die hertogin en haar seun sterk goed aan.” Die koninklike egpaar se kind word outomaties die vyfde aanspraakmaker op die Britse troon – ná oupa Charles (69), pappa William, George en Charlotte. Die kind se naam (natuurlik ’n familienaam) gaan binnekort aangekondig word.