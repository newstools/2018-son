’N WENK vanuit die gemeenskap het Donderdagaand gelei tot die arrestasie van ’n 42-jarige vrou by haar Seawinds-woonhuis. Sy was in besit van ’n groot hoeveelheid dwelms. Lt.kol. Andrè Traut het Vrydag gesê lede van Operation Combat het inligting oor drug deals in die gebied opgevolg en die verdagte se huis uitgeskud. Hul soektog het gelei tot die konfiskering van dagga en tik met ’n geraamde straatwaarde van R200 000. Die verdagte se naam mag nie genoem word voordat sy in die hof verskyn nie. Sy moet môre in die hof verskyn op ’n klag van dwelmhandel.