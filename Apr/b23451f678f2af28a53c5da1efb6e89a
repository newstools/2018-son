AGT mense is beseer toe ’n bul Dinsdag ontsnap en die strate van die stad Cusco in Peru ingevaar het. Volgens beeldmate­riaal wat op televisie vertoon is, het die bul eers ’n man uitgevat wat op sy foon doenig was, en toe tot in ’n winkel­sentrum gestorm. Talle shoppers is lig beseer. Die commotion het uiteindelik tot ’n einde gekom toe die uitgeputte bul ’n blaaskans gevat het. ’n Jong man het hom toe aan ’n paal vasgemaak, berig die koerant La Repúbica. Beamptes van die stad het die wegholbul later terug na sy huis geneem. – NDTV