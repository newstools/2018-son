AS JY nog nie een van die shows by die Suidoosterfees gaan kyk het wat Donderdag afgeskop het nie, is dit nog nie te laat nie. Daar is vandag en môre nog ’n hele paar shows op die planke. Jy móét eenvoudig Gympiestraat gaan kyk. Dié teaterstuk vertel die storie van die mense wat in dié straat gebly het deur middel van musiek. Dit is ’n relevante storie wat herkoms en die stryd van die verlede op ’n prettige, musikale manier uitbeeld.