DIE laaitjie is maar nog net 19, maar hy maak waves reg oor die wêreld. Die local boytjie Storm het mos baie aandag gekry met sy nuwe single, “Can You Feel It”, wat die musicworx charts “opgestorm” het in die eerste week ná release. Die song is geskryf deur Storm en Prime Circle se Dale Schnettler en toe ge-remix deur Stonebridge en Damien Hall. Storm het die local scene getref toe hy net 16 was met sy debut single “Keep Calm”, wat nr. 1 gehaal het. En toe maak hy weer so met “Rhythm & You”, wat ook die local charts ge-top het. Maar dit het ook so ver gegaan as Kanada, Down Under, Yankland, die VK, Italië, Duitsland, Swede en Holland. Laas jaar het die klong ook sommer ’n anthem geskryf vir “Rise Against Hunger”. Hy sê hy hoop locals vind ook aanklank by sy nuwe song, wat ’n boodskap uitstuur dat jy nie alleen in die wêreld is nie en dat jy moet glo jou drome gaan waar word. Storm sê sy sukses voel nog soos ’n droom waarvan hy nie wil wakker word nie. Wel, good luck, boet. Wens jou net die beste toe.