’N MAN van Malabar in die Baai se Northern Areas­ is die naweek doodgeskiet. ’n Polisiewoord­voerder, kol. Priscilla Naidu­, sê die liggaam van Trossie Wildeman is Sater­dag op ’n oop stuk veld in Uitbreiding 6, Mala­bar. “’n Verbyganger het Saterdag omstreeks 06:40 op Wildeman se lyk afgekom. Hy is twee keer in die gesig geskiet. Naidu sê Wildeman was nie ’n bendelid nie, maar hy was bekend daarvoor dat hy dwelms misbruik het. Sy sê die moord is nie bendeverwant nie en voeg by dat geen verdagte nog in hegtenis geneem is en geen ooggetuie tot dusver na vore gekom het nie.