DIE top-5-finalis in die Mnr. Suid-Afrika-kompetisie Brendt de Wet het pas sy nuwe single, Never Give Up, uitgereik. “Wat dié single spesiaal maak, is dat ek dit saam met die Idols-sangeres Crushanda Forbes opgeneem het,” vertel Brendt. Hy sê ’n mens moet hard werk om jou drome waar te maak en op die regte tyd sal God dit laat gebeur. “Jou deurbraak sal kom, maar terwyl jy wag, moet jy jou ook voorberei en gereeld optree.” Hy sê dit was ook vir hom ’n voorreg om saam met die regisseurs van McK Records aan die single te werk. “Sukses sal nie oornag kom nie, maar deur opofferings sal jy die vrugte pluk,” sê die sanger. Bel Samantha by 078 742 8925 of stuur ’n e-pos na bookings@hsgroup.co.za om Brendt vir ’n optrede te bespreek. – Gregory Noble