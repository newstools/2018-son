DIE Blitsbok Philip Snyman, wat tans besig is om vir die Statebondspele in Australie voor te berei, se pa is vanoggend in ‘n motorongeluk dood. Volgens die polisie is Flip Snyman (63) se lyk in sy bakkie buite Fauresmith gekry. Volgens die Bloemfonteinse radiostasie, OFM, wil dit voorkom of Snyman gisternag gery het en toe waarskynlik in ‘n draai op die pad beheer oor sy bakkie verloor het. Die bakkie het die pad verlaat en omgeslaan. ‘n Verbyganger het die polisie vanoggend ontbied. Flip is ‘n voormalige onderwyser en het vir meer as 20 jaar skoolgehou.  