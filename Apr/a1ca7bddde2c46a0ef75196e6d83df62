ROSES United is Sondag  met 14 spelers in die nuwe Saldanha-stadion as die eerste wenner van die Transnet-Super8-Paasnaweek-rugbytoernooi gekroon. Roses het die gasheerklub, Saldanha, in die eindstryd met 22-20 geklop. Die tuisspan was rustyd met 10-6 voor ná ’n drie deur die opwindende heelagter Shilton van Wyk. Roses is egter ’n terugslag toegedien toe die stut Keagan Abrahams kort voor rustyd met ’n rooi kaart van die veld gestuur is. Met ses minute speeltyd oor het Charlie Vraagom die tuisspan met 20-19 laat voorloop. Johnwen Lewis se strafskop in die 78ste minuut was egter deurslaggewend vir Roses. Beker-eindstryd: Roses United 22, Saldanha 20 ROSES UNITED – drie: Thurlow March; doelskop: Damian Engledoe; strafskoppe: Engledoe (4); Johnwen Lewis. SALDANHA – drieë: Riaan Louw, Shilton van Wyk, Charlie Vraagom; doelskop: Van Wyk, strafdoel: Van Wyk. Plaat-eindstryd: Tygerberg 20, Wesbank 19 TYGERBERG – drieë: Fabian van der Vent, Rosco Syster, Chadley Wenn; doelskop: Gary Wil­liams; strafdoel: Deon Taljaard. WESBANK – drie: Bevin Fortuin; doelskop: Gavern Skippers; strafdoele: Skippers (4). Bowl-eindstryd: Darling 36, Vredenburg 32 DARLING – drieë: Earl Lewis (2), Wildon Marsh, Neels Solomons, David Johnson; doelskoppe: Lewis (3), JP Abrahams; strafdoel: Lewis. VREDENBURG – drieë: Monré Jacobs, Ashley Esau, Denwill George­, Jean Papier, Sharvin Papier; doelskoppe: George (2); strafdoel: George. Shield-eindstryd: Robertson 35, Langebaan 19 ROBERTSON – drieë: Sipho Frans, Steven Johnson, Taylor Barkley, Ceanan Marcus, Jeandre Joseph; doelskoppe: Colin Willemse (5). LANGEBAAN – drieë: Jason Smith, Wallied Smith, Phil Nelson; doelskoppe: Russell Smith, Stephan Josephs.