WELKOM terug by Sopnat Wiele! Ons was ’n bietjie met verlof, maar is weer terug en julle moet asseblief foto’s van jul karre stuur sodat ons die ander Son-lesers kan inspireer. Heelpad uit die Klein-Karoo kyk ons vandag na Claud se 1995-Toyota Corolla 160i GLE. Claud vertel die enjin is nog die stock 1600 cc fuel-injected viersilinder en hy het absoluut geen up­grades aan die enjin beplan nie. Claud is slim omdat hy duidelik weet ’n Toyota-enjin waaraan nie gepeuter word nie, is iets wat vir ewig kan hou. Ek het al van dié enjins met 900 000 km op gesien wat steeds loop. Jy kan Claud se raad ernstig opneem. Vir beter performance het Claud wel die exhaust sys­tem laat doen, maar hy seg nie wat hy gedoen het nie. Kom ons aanvaar maar hy het net ’n stainless steel, free-flow exhaust opgesit. Dis wat ek sou doen, maar ook net omdat Toyota se exhausts geneig is om los te kom of selfs te roes en dan die vreeslikste geraas onder die kar veroorsaak. Waaraan Claud wel heelwat aandag geskenk het, is die klankstelsel. Die nuwe sound system bestaan nou uit ’n Sony touch screen USB radio/CD player, 2 x Sony mids, 2 x 25 w tweeters, 2x Sony 6x9’s, ’n Sony Champion Series 1 000 w subwoofer, en monoblock 2 500 w amplifier. Ek is seker dit klink so goed soos Claud dit beskryf. Die ander hoogtepunt van Claud se handewerk is die stel 17 duim-Cat rims wat met ’n stel low-profile tyres oorgetrek is. Die kar is 40 mm ge-drop en ’n mens moet erken dit lyk sexy vir ’n Toyota van 23 jaar oud. Claud is die tweede eienaar van hierdie goed versorgde Corolla. Claud geniet nog elke kilometer saam met sy liefling en volgens hom werk alles nog 100%. Dankie vir die mooi foto’s, Claud, en skryf gerus weer. Jammer oor die vorige kar wat jy voorheen ingestuur het. Dit was ’n Mazda, maar ek het per ongeluk Claud se naam na Paul verander, wat dinge ’n bietjie vir hom ge-spoil het. Tot volgende week!