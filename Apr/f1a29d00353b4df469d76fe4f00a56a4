SOOS verwag het die Westelike Provinsie sy span met ervare Stormers gelaai. Hulle keer terug ná be­serings om die Oostelike Provinsie die stryd aan te sê. John Dobson, breier van die Streeptruie, het besluit om sy SuperSport Challenge-veldtog met belowende spelers soos Jean-Luc du Plessis (losskakel), Grant Hermanus (vleuel) en Ernst van Rhyn (slot) aan te pak. Die wedstryd is deel van die rugbyfees wat vandag in die Wolfson-stadion in Port Elizabeth gespeel word. Dobson wil ook die Springbok Frans Malherbe, asook Dean Muir en Alistair Vermaak ’n paadjie terug na die Stormers bied deur hul fiksheid op die proef te stel. Tristan Leyds, broer van die Stormers se veelsydige Dillyn, draf as heelagter op. Hy was een van die Universiteit van Wes-Kaapland se ster-spelers in sy suksesvolle Varsity Shield-veldtog vanjaar. Jacquin Jansen maak ook ’n welkome terugkeer as heelagter in die kleure van die Boland-Kavaliers nadat hy vir twee seisoene ’n draai by die SWD-Arende en klubrugby gemaak het. Die ervare Ryno Benjamin en Edwin Sass is die senterpaar, terwyl Clemen Lewis op haker in die voorry sal sak. Die WP-span is: Tristan Leyds, Grant Hermanus, Michal Hazner, Joshua Stander, Duncan Saal, Jean-Luc du Plessis, Herschel Jantjies, Luke Stringer (k), Johan du Toit, Jaco Coetzee, Gary Porter, Ernst van Rhyn, Frans Malherbe, Dean Muir, Alistair Vermaak. PLAASVERVANGERS: Chad Solomon, Kwenzo Blose, Neethling Fouché, Steph de Wit, Nama Xaba, Labib Kannemeyer, Dan Kriel. BOLAND-KAVALIERS: Jacquin Jansen, Charles Mayeza, Ryno Benjamin, Edwin Sass, Valen­tino Wellman, Elgar Watts, Jovelian de Koker, Zandré Jordaan (k), Ludio Williams, Tapiwa Tsomondo, Rinus Bothma, Marlyn Williams, Stefaan Grundlingh, Clemen Lewis, Clinton Theron PLAASVERVANGERS: Francois Esterhuyzen, Kyle Kruger, McMillan Muller, Kenan Cronjé, Adriaan Carelse, Gerrit van Wyk en Sergio Torrens