DIE Blue Downs-polisiegroepering het ‘n besige naweek gehad. Meer as ‘n honderd huise is vir dwelms deursoek. 108 arrestasies wat met dwelms en drank verband hou is uitgevoer. Altesaam 140 970 ml drank en Mandrax-tablette met ‘n straatwaarde van meer as R26 000 is gekonfiskeer. Tik met ‘n geraamde straatwaarde van R10 935 en dagga van meer as R4000 is ook op beslag gelê. Altesaam 353 verdagtes is gearresteer op klagte van onder meer moord, poging tot moord, aanranding,  dronkbestuur huisbraak, verkragting en seksuele aanranding. Lt. Genl. Khombinkosi Jula, Wes-Kaapse polisiekommissaris, het sy manne, metropolisie, wetstoepassaing en die verkeerspolisie geloof.Jula het ook die gemeenskap aangemoedig om aan te hou om die polisie te help ontslae te raak van die kriminele elemente binne hul gemeenskappe.