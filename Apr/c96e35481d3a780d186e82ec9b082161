DIE lyk van David Bellet-Brissaud (48), ’n driekampatleet van Gaboen, is Donderdag in die Port Elizabeth-hawe gevind. Kol. Pricilla Naidu, polisiewoordvoerder, sê honde van die PE-soek-en-reddingseenheid het hom uitgesnuffel. Duikers het Bellet-Brissaud onder die water gekry. ’n Tyre wat aan sy voet vasgebind is, het hom onder die wateroppervlak gehou, berig News24. Die atleet was laas naweek met sy vrou, Lydia, in die Baai om aan die Ironman-kompetisie deel te neem. Hy het egter daai Vrydag douvoordag uit die Paxton Hotel verdwyn. Naidu sê geen gemene spel word vermoed nie en ’n ondersoekdossier is oopgemaak.