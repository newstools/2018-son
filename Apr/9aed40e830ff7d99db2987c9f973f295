COPS in Guguletu het vinnig opgetree nadat dop gesteel is en het vier mense gearresteer. Volgens ’n polisiewoordvoerder, lt.kol. André Traut, het die polisie Dinsdagaand ’n tip-off gekry oor gesteelde drank. “Mans het na bewering ’n afleweringslorrie in Wellingtonstraat in Durbanville gekaap en gery na Bishop Lavis, waar die drank in ’n ander trok oorgelaai is.” Volgens Traut het die verdagtes gery na ’n tavern in NY 123 in Guguletu, waar hulle gearresteer is. “Die vroue-eienaar van die tavern is ook gearresteer. Die saak word ondersoek. “Drie mans van tussen 30 en 40 jaar oud en ’n vrou van 50 sal in die Athlone-hof verskyn.”