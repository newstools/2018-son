’N KONGOLESE man wat na bewering Dinsdag vier brande op Tafelberg gestig het, sê hy wou net ’n boodskap oordra. Yunbu Bernard Ndamdele (32) het in ’n boxer shorts, sandale en ’n gestreepte T-hemp in die landdroshof in Kaapstad verskyn. Toe Ndamdele Dinsdag op Tafelberg met brandstof en ander vuurmaakgoed aangekeer is, het hy glo gesê hy brand die berg as deel van sy geloof. Regshulp Kaapstad se brandweerdiens het die brande vinnig geblus. Landdros Joe Magele het vir Ndamdele gesê hy kan homself verteenwoordig, regshulp kies of sy eie lawyer kry. Ndamdele het geantwoord: “Ek het die berg gebrand om ’n boodskap te bring.” Magele het hom in die rede geval en gesê hy stel nie daarin belang nie en wil net weet wat hy gaan doen met betrekking tot regshulp. Ndamdele het geantwoord hy gaan van regshulp gebruik maak. Opgesteek Die staatsaanklaer het gevra dat die saak vir sewe dae uitgestel word vir borgtoginligting. “Ndamdele sal ook na die distriksgeneesheer geneem word vir waarneming.” Ndamdele het weer sy hand opgesteek en gesê hy wil sê hy is sorry. Jansen het ook gevra dat Ndamdele by die Kaapstad-polisiekantoor se selle aangehou word totdat die saak op Donderdag 12 April weer in die hof is.