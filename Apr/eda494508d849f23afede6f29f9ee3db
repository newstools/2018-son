HEIDELBERG. – Meer as 2 000 Mandrax-pille wat bestem was vir die Suid-Kaap, is gekonfiskeer en ’n 26-jarige ma is gearresteer. Die vrou, van Mosselbaai, is Donderdag op bail van R10 000 vrygelaat nadat sy in die hof verskyn het op aanklagte van die besit van dwelms. Die beskuldigde, ’n ma van ’n drie maande oue baba, is vroeër, omstreeks 02:20, gearresteer toe die polisie by ’n padblokkade op die N2 die taxi waarin sy ’n passasier was, deursoek het. Waarskuwing Daar is op 2 200 Mandrax-pille van R220 000 beslag gelê. Die pille is tussen die baba se klere versteek. Haar bail is dieselfde middag betaal. Sy verskyn weer op 26 Mei in die hof. AO Alroy Windvogel, ’n polisiewoordvoerder, rig ’n waarskuwing aan alle dwelmsmouse dat streng teen hulle opgetree sal word.