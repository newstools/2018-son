Chad le Clos het Vrydag 'n goue medalje in die 50m-vlinderslag by die Statebondspele in Australië gewen. Le Clos het met 'n tyd van 23.37 gewen. Sy spanmaat, Ryan Coetzee, het die bronsmedalje opgeraap in 'n tyd van 23.73. Suid-Afrika het nou drie medaljes. Die driekampatleet, Henri Schoeman, het 'n goue medalje op die eerste dag van die spele gewen. Tatjana Schoenmaker, wat vierde in die eindstryd van die 100m-borsslag gekom het, het met haar tyd, 30.82 'n nuwe Afrika-rekord opgestel. Die vorige rekord is deur Penny Heyns gehou. Schoenmaker het met 0.04 sekondes op 'n bronsmedalje uitgemis.Le Clos het agterna sewende geëindig in die eindstryd van die 200m-vryslag met 'n tyd van 1:47.46. Suid-Afrika het agter Australië in sesde plek geëindig in die eindstryd van die 4x100m-vryslag   