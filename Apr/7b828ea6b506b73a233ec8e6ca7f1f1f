PRES. Cyril Ramaphosa het dringend ’n vergadering gereël en belowe om “hand by te sit” in Mahikeng, waar betogings teen Noordwes se premier, Supra Mahumapelo, die dorp tot stilstand gebring het. Die polisie het Vrydag gesê die situasie het verbeter, al is nog winkels geplunder en twee karre uitgebrand. Lt.kol. Sabata Mokgwabone, polisiewoordvoerder, sê betogers het ’n gebou in Mahikeng probeer aan die brand steek, maar die polisie het blitsig gereageer. Die winkels van veral buitelanders is geplunder. – News24