PAASNAWEEK is vir vele­ ’n tyd van samesyn met geliefdes. Op hul beurt gedenk Christene die kruisiging van Jesus vir mense se sondes. Volgens Die Bybel het Hy drie dae ná sy kruisiging opgestaan en teruggekeer na die hemel. Vanjaar het Baaienaars weer all out gegaan en hul naastes met Paaseiers en ander lekker eetgoed en aktiwiteite bederf. Die Concerned Citizens of the PE Metro het byvoorbeeld op die IPTS-busse Paaseiers uit­gedeel. Kindertjies van die Kuyga Community Crèche kon laas week deelneem aan ’n Paaseiersoektog wat moontlik gemaak is deur Shoprite Greenacres. Kleingoed van Salt Lake en Arcadia in die Northerns is net so bederf. Sowat 150 kinders het by die Primêre Skool Machui in die Baaise noordelike gebiede bymekaargekom. Shaffron Jessem, ’n gemeenskapswerker, het ’n Easter egg hunt gereël. By hierdie byeenkoms was ook mense wat die kinders se gesigte geverf het. Daar is tot ’n play aangebied om die kleingoed te vermaak. Jessem het gesê: “Ons wil die kinders leer waaroor Paasfees regtig gaan – die kruisiging en opstanding van Jesus.”