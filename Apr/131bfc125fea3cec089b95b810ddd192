PRETORIA. – ’n Seun (4) het erge brandwonde opgedoen nadat hy in ’n bad vol kookwater geval het. Die kind van die plakkerskamp Plastic View in Moreletapark, in Pretoria, is in ’n ernstige toestand in die hospitaal opgeneem. Hy het brandwonde aan sy bene en boudjies opgedoen nadat hy in die bad vol kookwater beland het. Die voorval het Maandag gebeur. Paramedici van ER24 is na die toneel ontbied nadat die kind se mammie die seuntjie na ’n nabygeleë kerk geneem en die sekuriteit ingelig het. Russel Meiring ’n ER24-woordvoerder, sê: “Die kind is dadelik deur paramedici behandel en iets gegee vir die pyn, waarna hy dadelik na die Steve Biko Provinsiale Hospitaal vervoer is vir verdere behandeling. – News24