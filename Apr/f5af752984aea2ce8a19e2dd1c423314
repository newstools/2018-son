ELKE vrou het haar unieke gelaatstrekke en liggaamsbou. En wanneer dit kom by klere, is dit die halslyn wat ’n verskil gaan maak aan hoe jou gesig en figuur gaan lyk. Dit sal ook dele van die liggaam wat nie so perfek is nie, beklemtoon. Dit is nou maar net so dat dit baie belangrik is om die regte outfit te kies en dit is jou halslyn wat die meeste wys. As jy reg kies, sal dit jou figuur komplementeer. ’n V-neck-, boatneck-, halter neck-, sweetheart- of strapless-styl het almal die vermoë om jou maerder en meer gesofistikeerd te laat lyk. Faktore wat jy moet oorweeg, is jou bust size, neklengte, jou lengte en die vorm van jou gesig. Die V-nek gee jou ’n vertikale indruk van die outfit. Dit verleen aan jou ’n slanker­ en langer profiel. Dis baie flattering en ’n gewilde look. Die look is baie versatile en jy kan dit laag of hoog dra. Die sweetheart-hals is net so versatile en laat byna almal goed lyk. Dit word veral aanbeveel vir goedbedeelde vroue, want dit vertoon cleavage baie goed. Diegene met ’n kort ken en nek sal ook hierby baat. As jy ’n rok met ’n square hals aanhet, laat dit jou ook leniger en langer lyk. Dit lyk veral goed by ’n vrou met ’n groter bust wat baie cleavage wys. Turtlenecks het ’n kraag wat hoog uitstaan en wat ’n verlenging is van jou nek. ’n Ware turtleneck wat ’n paar sentimeter onder die ken eindig, sal jou korter laat vertoon. Dit is daarom ideaal vir dié met ’n lang nek of gesig. Wees tog versigtig met die turtle­neck. Dit kan ook wat hulle noem ’n “floating­ head” veroorsaak. Dit lyk dan asof jou kop nie deel uitmaak van jou liggaam nie. – Gorgeautiful.com