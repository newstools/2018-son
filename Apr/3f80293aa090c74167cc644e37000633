’N BUITELANDER is in Oos-Londen met duisende rand se tik gevang en gearresteer. Volgens kapt. Nkosikho Mzuku, ’n polisiewoordvoerder, is die arrestasie moontlikgemaak deur op en wakker Oos-Londense misdaadvoorkomingslede. “Dié lede het die area in Gordonweg, Southernwood, gepatrolleer toe die arrestasie uitgevoer is. Die polisie het 64 pakkies tik in klein pakkies, vyf lollies en twee bompies ter waarde van R14 520 gekonfiskeer. Die verdagte sal binnekort in die Oos-Londense landdroshof verskyn op aanklag van die besit van tik.