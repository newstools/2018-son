DIE Britse premier, Theresa May, moet aan Britse wetgewers verduidelik hoekom sy lugaanvalle op Sirië gemagtig het sonder ’n stemming in die parlement. Brittanje, Amerika en Frankryk het Saterdag teikens in Sirië getref ná ’n chemiese aanval op Douma. Die parlement was met lenteverlof en was dus nie beskikbaar nie. Hoewel dit gebruiklik is, word die regering nie wetlik verplig om die parlement se goedkeuring vir militêre aanvalle te kry nie. – AP