DIE omstrede Guptas word verbind met ’n BTW-skandaal van R100 miljoen wat al jare aan die gang is, maar dit lyk nie asof die staat hulle gaan vervolg nie. Nege mense van larney buurte in Centurion en Durban is gearresteer oor hulle Sars glo uit miljoene rand bedrieg het deur vals eise in te stel. Verdeel Volgens hofdokumente is sowat R30,5 miljoen van die R100 miljoen uitbetaal. Die voorlopige klagstaat lui dat Ridwaan Joosab, wat die geld versprei het, dit tussen 38 instellings en individue verdeel het. Die maatskappy Oakbay Investments, een van die Guptas se hoofmaatskappye, is een van die 38 instellings. – News24