’N OUD-COP van Macassar het Donderdag in die Somerset-Wes-landdroshof verskyn op ’n aanklag van seksuele teistering. Die beskuldigde (47) is nie gevra om te pleit nie en die saak is tot 19 April uitgestel. Die staat beweer die man het ’n 10-jarige meisie van Macassar in die naweek van 17 Maart gemolesteer. Hy is op Maandag 19 Maart gearresteer. Die beskuldigde het glo na die meisie se huis toe gegaan om haar pa te besoek. Voorstelle Toe
 hy daar kom, was die pa nie tuis nie. Die meisie het buite die huis 
gesit en hy het toe na bewering verskeie seksuele voorstelle aan haar 
gedoen. Die beskuldigde het glo vir haar gesê dat sy sy meisie is 
en vir niemand moet sê nie. Hy het haar toe na bewering op die mond 
gesoen en ’n selfoon belowe. Die man was ’n kranige rugbyspeler in sy jonger dae.