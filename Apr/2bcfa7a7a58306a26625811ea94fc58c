BY VANJAAR se Wêreldbeker-sokkertoernooi in Rusland sal daar vier video-assistent-skeidsregters teenwoordig wees vir elke wedstryd waar daar replays op groot skerms binne die stadions gewys sal word, het die sokkerbeheerliggaam, Fifa, gister gesê. “Ál die skeidsregters sal in Moskou gebaseer wees,” het Fifa se hoof van skeidsregters, Pierluigi Collina, gesê. Oor die volgende twee weke sal twee groepe van altesaam 36 skeidsregters en 63 assistente opgelei word om die VAR-stelsel onder die knie te kry. Roberto Rosetti, voormalige internasionale skeidsregter van Italië, verduidelik hoe die VAR by die World Cup sal werk. “Daar sal vier VAR-beamptes wees. ’n Hooflid van die VAR sal met die hoof van die skeidsregters kommunikeer en sal ook voorstelle kan maak dat hy beelde op die kantlyn wil bevestig,” het Rosetti gesê. “Die VAR se eerste assistent sal verantwoordelik wees om die wedstryd regstreeks te volg terwyl die review plaasvind. “Die VAR se tweede assistent is spesifiek aangestel om onkantspel uit te wys.” “Daar is ook twee gespesialiseerde kameras wat gebruik sal word om die tweede assistent te help met onkantspel. “ ’n Derde assistent van die VAR sal sy hooflid bystaan en fokus op besluite wat die protokol en ander media-kommunikasie tussen die spanne behels. “Benewens die VAR-beamptes is daar ook vier tegnici wat in beheer sal wees van die skerms en kamerahoeke. “Daar sal ook ’n verteenwoordiger van Fifa teenwoordig wees om die besluite en boodskappe op die skerms te kommunikeer.” – BBC