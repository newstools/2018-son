CHRISTO Petrus, die vermeende kinderverkragter van Gerald Smith in Uitenhage, hoor môre wat sy lot is. Petrus (42) staan in die Baaise hooggeregshof tereg op ­klagte van ontvoering, verkragting en aanranding. Petrus, wat uit is op borgtog, het dié misdrywe na bewering op 25 Maart 2017 gepleeg. Die slagoffer daarvan is ’n 11-jarige meisie. Die staatsaanklaer, adv. Megan September, het in haar slotbetoë gesê die meisie het getuig dat sy geensins ingestem het tot seks met Petrus nie. Gedwonge September het gesê die getuienis van die meisie strook met die mediese getuienis van die dokter wat haar ondersoek het. DNA van die beskuldigde is op die meisie se virgin gevind, het September gesê. Sy het aangevoer dat dít duidelik dui op gedwonge seks. September het die meisie as ’n goeie getuie bestempel en gesê sy het gehou het by haar weer­gawe, selfs onder kruis­ondervraging. Sy meen die beskuldigde wou die indruk wek dat sy slagoffer hom verlei het. Hy beledig haar dus boonop as sleg. Petrus het Maandag getuig dat die meisie voor die beweerde voorval by hom aangelê het. Daarop het September gesê dat as die meisie by hom aangelê het, het hy tog haar toenadering geniet. Dis net vreemd, het September gesê, dat hy nie toe al haar gedrag aangemeld het nie, veral aangesien hy tog self ’n pa is. Petrus se regs­verteenwoordiger, Peet Schoonraad, het in sy slotbetoë die hof gemaan om die meisie se getuienis met omsigtigheid te hanteer omdat sy ’n kind is. Schoonraad het daarop gewys dat die meisie vroeër getuig het dat Petrus haar teen haar sin saam met hom deur strate laat stap het. Hy het gesê hy vind dit vreemd dat sy in daardie stadium nie om hulp geskree het nie. Schoonraad het gesê daar is geen aanduiding op die selfoon-foto’s wat die meisie kort voor die beweerde voorval met die beskuldigde se selfoon geneem het, dat sy angstig is nie. Regter Jannie Eksteen het Schoonraad daarop gewys dat die meisie toe nie geweet het wat vir haar voorlê nie. Schoonraad het gesê Petrus het in daardie stadium gedink die meisie is so 14 of 15 jaar oud.