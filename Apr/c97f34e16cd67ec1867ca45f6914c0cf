ONTHOU jy nog vir Mini Me in die Austin Powers-flieks? Wel, die akteur Verne Troyer is dié week blitsvinnig hospitaal toe geneem nadat ’n vriend die emergency services gebel en na Verne se huis ontbied het. Luidens berigte het die cops na Verne se huis gejaag nadat hulle ’n call gekry het dat hy “ontsteld en dronk was en van selfmoord gepraat het”. Die 49-jarige Verne, wie se bekendste rol dié van Mini Me was, word nou volgens TMZ behandel vir alkoholvergiftiging. Kragtens die wet hou die hospitaal hom in “onwillekeurige psigiatriese aanhouding”. Sulke heavy goed word gedoen as ’n pasiënt ’n gevaar vir homself of ander kan inhou. Verne se span het laat weet sy fans hou hom in hul gedagtes. Die arme ou struggle nou al jare met alkohol en was al in en uit rehab. Verne het hom in 2002 ook blykbaar amper morsdood gedrink.