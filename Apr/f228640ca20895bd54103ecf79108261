KHLOE Kardashian se partner, Tristan Thompson, is betrap dat hy heel intiem verkeer met twee vroue. Dít is in beeldmateriaal wat in Oktober op die sekuriteits­kameras van ’n hookah lounge in Washington, DC, opgeneem is. Thompson is ’n lid van die Cleve­land Cavaliers-basketbalspan. Kardashian was in daardie stadium drie maande­ swanger. Die skinderbek-website TMZ het grepe van die beeldmateriaal onlangs geplaas. TMZ se onderskrif lui: “Tristan en die een vrou soen lekker. Die ander vrou gryp sy kop en druk sy gesig in haar bors terwyl sy sy move grip.” – Newshub