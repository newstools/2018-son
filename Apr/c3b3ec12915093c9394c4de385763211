AJAY Gupta moet homself net aan die Valke oorgee. Só het brig. Hangwani Mulaudzi, woordvoerder van die Valke, by navraag gesê nadat ’n video van Gupta in Doebai aan die lig gekom het. Justin van Pletzen, ’n sakeman van Suid-Afrika, het Woensdagoggend vir Gupta in Doebai raakgeloop en ’n video van hul ontmoeting gemaak. Op die video vra hy vir Gupta wanneer hy gaan terugkeer na Suid-Afrika. Lasbrief Gupta antwoord dan dat hy sal terugkeer sodra die owerhede “hom antwoord”. Mulaudzi sê Gupta se law­yers wou by die Valke weet hoekom hulle hom soek. “Ons het vir hulle gesê ’n lasbrief vir Ajay se inhegtenisneming is uitgereik en nie vir hulle nie.” Volgens Mulaudzi is hul ore en oë op die grond en volg hulle elke leidraad op. “Dit hang van die ondersoekspan af hoe hy die saak verder gaan behartig.” Gupta is ’n voortvlugtige en word vir beweerde korrupsie gesoek. – News24 