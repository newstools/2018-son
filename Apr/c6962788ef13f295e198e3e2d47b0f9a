ROBERTSON. – Op en wakker cops slaap nie op hul job nie. Die cops sê hulle gaan nie rus voordat die dorp drug-free is nie. Gister het die polisie se misdaadvoorkomingseenheid tesame met Worces­ter se honde-eenheid weereens by verskillende woonbuurte op die dorp toegeslaan. Hulle wil die drug merts vastrek en agter tralies sit. Sowat drie weke gelede is ’n klong van 11 jaar oud deur die dieselfde beamptes vasgetrek toe 18 Mandrax-tablette by hom gekry is. Sedertien bly die cops op die spoor van die vermeende druglords. By ’n huis in Môreson het die cops ook toegeslaan en tik en Mandrax- tablette op die perseel in ’n ondergrondse vertrek gekry. Meisies ’n Anonieme informant het gesê die ouens wat daar mert, is uitgeslape. ’n Ander inwoner gee die polisie ’n klop op die skouer. “Dit moes al lankal gebeur het dat daai tikhuis deursoek word,” het die ou gesê. Volgens hom hang jong kinders, en veral jong meisies so jonk as nege jaar, daar uit. Volgens die ou het hy al gesien hoe meisiekinders dik getik by die huis uitkom. “Die polisie is reg. Ons staan agter hulle en wil hê die hokke moet platgeslaan word,” het die man gesê. Kapt FC van Wyk, ’n polisiewoordvoerder, het bevestig die operasies gaan steeds voort.