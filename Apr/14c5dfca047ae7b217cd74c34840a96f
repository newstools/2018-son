DAAR is nou een minder vuurwapen in die hande van misdadigers in KwaNobuhle. Dis danksy die op-en-wakker optrede van metropolisielede van die Nelson Mandelabaai-munisipaliteit. Die vuurwapen is Donderdag omstreeks 03:20 ge­konfiskeer terwyl die polisie voertuie in KwaNobuhle gestop en deursoek het. Die hoof van die metro­polisie, Yolanda Faro, sê terwyl die polisie voertuie deursoek het, het hulle ’n man en twee seuns gewaar wat verdag voorgekom het. Klere Dit was in die omgewing van Bantom- en Hinistraat. Die polisie het hulle gestop en deursoek. Dit was toe dat ’n 9 mm- Norinco-pistool uit die klere van hulle geval het. Die 26-jarige man is ge­arresteer vir die onwettige besit van ’n vuurwapen. Faro sê die seuns (15 en 16) is nie aangekla nie. Sy sê die vuurwapen sal onderwerp word aan forensiese toetse om vas te stel of dit in ’n misdaad gebruik is. Die verdagte verskyn na verwagting vandag in die Mother­well-landdroshof.