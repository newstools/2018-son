DIE man van wie baie mense gehou het om te haat.Sê maar van die uitgesproke Wes-Kaapse sekretaris van Cosatu, Tony Ehrenreich, wat jy wil. Dié stryder was ’n yster in die geveg vir die regte van werkers. Ehrenreich het vandeesweek aangekondig hy gaan van dié pos afstand doen aan die einde van sy huidige termyn, wat in Junie verstryk. Anele Mfazwe het hom uitgevra oor die hoogte- én laagtepunte van sy vakbondlewe. Son:  Wat het jou oortuig dis nou die geskikte tyd om van die pos as provinsiale sekretaris afstand te doen? Tony:  “Ek is al die afgelope 22 jaar in Cosatu, 6 termyne in leierskap en 29 jaar in die vakbondbeweging. Ek het altyd geglo in twee termyne in leierskapposisies. Ek het vir so lank in dié pos gebly, want die geaffilieerde vakbonde van Cosatu het besluit ek moet aanbly. Dit was om verskeie politieke en organisa- toriese redes.” S: Wat sal jy sê was sommige van jou gunsteling-memories in die posisie? T:  “Die plaaswerkerstakings van 2012 het gelei tot ’n 50%-styging in salarisse, al was dit steeds ’n lae salaris. Die struggle van werkers deur die Kaap het egter die base en die regering gedwing om op verhogings ooreen te kom. “Dít was ’n goeie aanduiding van hoe die solidariteit van werkers hul demands ’n werklikheid kan maak en die omstandighede van ons mense en werkers kan verander. Om deel van die onderhandelingspan saam met die plaaswerkers te wees, was ’n baie spesiale eer. “Ek het ook op die presidensiële werksgroep en in die Millennium Labour Council gedien wat die land se 12 mees senior arbeidsleiers en die mees senior sakeleiers saam- gebring het om kwessies met die kabinet te oorweeg.” S: Wat het jy die meeste geniet van jou werk?” T: “Dit is dat ons as ’n kollektief gewerk en die support van duisende werkers geniet het in die aksies wat ons geneem het. “Om met werkers te praat vanaf plase tot by myne, was ’n life changing experience, want die wysheid van werkers het ons aksies as Cosatu gerig. Met mag kon ons die base oortuig om op te hou om die werkers onregverdig te behandel en regverdig teenoor hulle op te tree.” S: Wat was jou hartseerste oomblik tydens jou tydperk in die pos?” T: “Die geweld en sterftes by Marikana was ’n laagtepunt in my tyd in die arbeidsbeweging. Maar die dag toe Numsa uit Cosatu geskors is, was die hartseerste dag, want dit het die eenheid van Cosatu en die arbeidsbeweging aansienlik verswak.” S: Kan jy my asseblief sê wat sal jou volgende uitdaging wees sodra jy uit jou pos uittree? T: “Ek gaan sommige studies tot die einde van die jaar voltooi. Ek hoop om nog ’n rol in die arbeids- beweging te speel en die werkers die probleme te help oorkom waardeur hulle in die gesig gestaar word. “Ek wil veral die kwesbare werkers help wie se base hulle intimideer om hulle nie by vakbonde aan te sluit nie. “Ek wil graag sien dat die Wes-Kaap ’n vakbond-provinsie word waarin alle werkers deur Cosatu beskerm is.” S: En wat is jou boodskap aan die mense saam met wie jy gewerk het noudat jy die posisie verlaat? T: “Die fundamentele beginsels van die bestuur van werkers moet versterk word. Om die beamptes van die vakbond te veel mag te gee, ondermyn die demokrasie in die vakbond en verswak die organisasie. “Organiseerders moet die werkers dien en die unity van alle werkers verseker. “Ek het my lewe lank naby die werkers gelewe deur in die township te bly waar ek grootgeraak het. Ek het my salaris met ander personeellede in die Cosatu-kantoor gedeel, want Cosatu betaal sy sekretaris te veel in vergelyking met ander personeellede en lede van die arbeidsbeweging. “Ek het ’n gesin drie jaar by my laat woon nadat hulle hul huis in ’n brand in Joe Slovo verloor het. “Ek het vyf jaar vir die Stad Kaapstad se raad gewerk toe Cosatu my benoem het as ’n burgemeesterskandidaat. Ek het my salaris aan charities en NGO’s geskenk, want ek glo nie aan twee salarisse verdien nie. Ek kry ook R10 000 om te praat by konferensies, wat ek ook aan charities skenk. In 2007 ek het gestaan tussen die polisie en die werkers wat hulle besig was om te skiet, want dis my verantwoordelikheid om die belange van die werkers te verdedig. Dankie vir die geleentheid.”