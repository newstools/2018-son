HEIDELBERG. – Cops hier onder leiding van sers. Daniel Moos het onlangs ’n groot slag teen drugs geslaan. Hulle het op dwelms ter waarde van R500 000 beslag­ gelê en twee verdagtes gearresteer. ’n Vrou (24) en man (32) van Mosselbaai, albei passasiers in ’n taxi, is onlangs in hegternis geneem nadat die polisie die voertuig op pad na die dorp afgetrek en deurgesoek het. Sowat 2 000 Mandrax-pille is in die man se besit gekry en 2,014 kg tik by die vrou. Die twee is op die toneel gearresteer en by die stasie toegekap. AO Alroy Windvogel, polisiewoordvoerder, sê cops het ’n wenk oor die vervoer van die dwelms gekry. Alle passasiers in die taxi is deurgesoek. Windvogel waarsku alle­ aspirant-dwelmsmouse om eerder weg te bly, want hulle gaan gevang word.