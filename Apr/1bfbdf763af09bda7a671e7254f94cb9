NOG nooit in my lewe het ek gedink ek gaan “Snoop Dogg” en “gospel­album” in een sin gebruik nie! Maar ja, Snoop het ’n gospelalbum uit. En dis nie al nie. Billboard.com berig die rapper se album Bible of Love is nommer een op sy gospel-lys. Terloops, daar is 32 tracks op dié album. Snoop is nie dom nie en het bekendes soos Erica Campbell, Marvin Sapp, Tye Tribett en Charlie Wilson nader gehark om te sing. Ek wonder net of hy nog aaptwak gerook het toe hy die CD aanmekaar­geslaan het… Maar nou ja, ’n mens is seker nooit te sleg om goed te word nie, nè?