KATE Hudson is pregnant. Die aktrise, wat binnekort 39 word, het in ’n Instagram-video bekend gemaak sy is swanger met haar en Danny Fujikawa, ’n musikant wat sy al 15 jaar ken, se eersteling. Dis ’n meisietjie. Sy het vertel sy en Danny het gespook om die nuus so lank moontlik onder die radar te hou. Kate – wat ’n 14-jarige seun, Ryder, het by haar eks Chris Robinson en ’n sesjarige seun, Bingham Bellamy, by haar eks Matt Bellamy – het verklap sy was lank afwesig van die sosiale media omdat sy bitter swaarkry met dié swangerskap. Selfs foto’s van kos maak haar naar, en sy raak moeër wanneer sy net dínk aan Insta-stories, het sy vertel. Kate het gespot as iemand haar gesien het waar sy straal, moet hulle weet sy het gelieg! “Om die waarheid te sê, dit was uitputtender om dit weg te steek as om net daarmee uit te kom. My kinders, Danny, ek en die familie is vrek excited.” 