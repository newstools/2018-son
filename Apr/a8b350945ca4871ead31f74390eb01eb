DIE polisie van Graafwater is op soek na Petrus “Jan Plank” September, wat vermis geraak het. Die 65-jarige September is van die plaas Kromme Valley. Hy en sy vrou, ­Magrietha Hanekom, het die plaas op 3 April verlaat. Hulle was onderweg na die Clanwilliam-area. Hanekom het egter op 5 April alleen teruggekeer plaas toe en weet nie wat van September geword het nie. As iemand hom gewaar, bel speursers. Jim Swarts dringend by 027 422 1122 of 079 894 1787.