Die Britse televisiester Katie Price en haar filmspan is Donderdag beroof toe hulle van Johannesburg na Swaziland gereis het. Katie se twee kinders, Princess (10) en Junior (12) was saam haar in die kar toe die voorval plaasgevind het. Volgens die Daily Sun het Katie en haar familie met die filmspan van die werklikheidsreeds, My Crazy Life, gereis toe hulle deur drie mans aangeval is nadat hulle langs die pad gestop het. Die mans het met die groep se selfone, laptops, paspoorte en geld gevlug. Katie word in die Britse media aangehaal dat sy gelukkig is om nog te leef.