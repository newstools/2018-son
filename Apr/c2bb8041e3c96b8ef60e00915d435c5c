’N BOEF in Seepunt is gearresteer nadat hy met gesteelde goed gevang is. Volgens ’n polisiewoordvoerder, sers. Noloyiso Rwexana, het die polisie ’n tip-off gekry oor ’n man wat in besit van gesteelde goed is. “Die polisie het inligting opgevolg van ’n lid van die publiek dat ’n man op Gumtree ’n laptop te koop aanbied. “Die man het ge­wonder of die laptop dalk gesteel is. “Terwyl die transaksie aan die gang was, het die polisie by die ontmoetingspunt opgedaag. “Die speurders het gesien die laptop is vroeër gesteel.” Verskyn Volgens Rwexana het die cops die verdagte se voertuig deurgesoek en op nog laptops afgekom. “By sy huis is nog laptops, kameras en selfone gekry. Van die goed is vermoedelik op 9 April gesteel.” Die 27-jarige het gister in die Kaapstadse landdroshof verskyn. Die polisie van Seepunt vra mense wie se laptop, kamera en/of selfoon gesteel is en wat die bewys van aankope kan gee om die ondersoekbeampte, konst. Thembinkosi Kika, by 021 430 3720 te bel.