EK WENS Tristan Thompson se pa wil net die gat onder sy neus toehou. Watter tipe pa wil al sy kind se vuil wasgoed uithang, en dit nogal in ’n boek? Duidelik wil hy net geld maak uit sy kind se cheating scandal. Tristan (27) het op die TV-ster Khloé Kardashian (33) ge-­cheat toe sy hoog swanger was. Ek sien toe in The Wendy Williams Show die basketbalspeler se dêrra, Trevor Thompson, wil nou ’n tell-all-boek oor die Kardashian-ryk en sy seun se sekskapades skryf. Nee, oom Trevor. Ons wil dit nie hoor nie. Ons wil nie hoor hoe jy slegpraat van jou eie seun nie en ons wil ook nie hoor watter sogenaamde geheime jy oor die Kardash­ian-clan wil uitlap nie. Ek wil by Scott Disick (34), Khloé se suster Kourtney (39) se baby daddy, hoor wat hul geheime is. Hy loop al langer ’n pad met die Kardashians en het geen filter nie. Wat ek wel by oom Trev wil hoor, is: Hoekom het jy nie jou seun geleer om vroue te waardeer en respekteer nie, hè?