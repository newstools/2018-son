DYLAN Hartley, kaptein van Engeland se rugbyspan, het harsingskudding opgedoen en sal glo “niks onnosel doen nie”. Só sê sy spanmaat, Danny Care, nadat Hartley vir hul toer na Suid-Afrika uit Engeland se span gelaat is. Die 32-jarige speler het ook ’n groot deel van 2016 weens harsingskudding uitgesit. “Hy weet beslis wat goed is vir hom,” het Care gesê. “Dis nie die eerste keer nie en hy sal terugkom wanneer hy fiks is.” – BBC