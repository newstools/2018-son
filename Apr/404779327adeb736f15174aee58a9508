DIE Passenger Rail Agency of South Africa, PRASA, het ‘n nuwe interim direksie.Dr. Blade Nzimande, minister van vervoer, het die aankondiging in 'n verklaring gemaak.Die voormalige voorsitter van die SABC interim direksie, Khanyisile Kweyama, is as voorsitter van die interim Prasa-direksie aangestel.Saam met haar op die direksie is:- Sango Tsaluba, stigter Amabubesi Investments,- Louis Wessie, besturende direkteur by Roadspan Asphalt Plants,- Nazir Alli, hoofbestuurder van Sanral,- Doris Tshepe, hoof van die kommersiële en kommunikasie departement by Cheadle Thompson en Haysom.- Mashila Matlala, van die nasionale ontwikkelingsagentskap en ’n voormalige Prasa direksie-lid,- Jenny Schreiner, voormalige direkteur-generaal in die department van vroueNzimande sê die direksie is gekies vir hul kennis en vaarighede, wat nodig is om die reuse maatskappy te bestuur.Nzimande het ook aangekondig in konsultasie met die direksie word Dr. Simo Lushaba as waarnemende groephoof van Prasa aangestel.Lushaba, tot onlangs die voorsitter van die Suid-Afrikaanse Poskantoor, is die vierde groephoof van Prasa in twee jaar.Lushaba is egter geen vreemdeling vir die spoorweg nie. Hy is ‘n voormalige algemene bestuurder vir die spoorbedryf by Transnet. Daarna was hy hoofbestuurder by Rand Water.Nzimande sê: “ek is daartoe verbind om die huidige situasie by Prasa te verander. Dit moet ‘n ding van die verlede wees”. 