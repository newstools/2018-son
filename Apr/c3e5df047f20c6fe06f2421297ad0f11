DIE situasie op Suid-Afrika se paaie word net al hoe erger. Dít is die mening van die Automobile Association (AA) ná aanleiding van statistieke wat deur die Road Traffic Management Corporation (RTMC) oor ongelukke bekend gemaak is. Dit beklemtoon net weer die dringendheid daarvan om veiligheid op paaie in die land te verskerp. Die AA sê die statistieke wys dat die situasie op die paaie agteruitgaan, ondanks vele veiligheidsveldtogte deur die regering en verskeie organisasies. Volgens statistieke het daar in 2017 altesaam 14 040 mense op paaie in Suid-Afrika gesterf. Dis is effens laer as in 2016 toe 14 071 mense gesterf het, maar hoër as tussen 2008 en 2015. In die Paasnaweek het 14% meer mense gesterf as verlede jaar. “As ’n mens na die syfers kyk van mense wat die afgelope 10 jaar dood is, wys dit die veiligheidsmaatreëls werk nie. “Sedert 2008 is 135 000 mense op die paaie dood. “Dit is skokkend – en sonder ingryping en padgebruikers wat verander, sal dit aanhou styg.” Volgens die AA is dit omtrent 14 000 sterftes per jaar en is dit ’n nasionale krisis. “Sekere sleutelplanne moet gemaak word en daar moet veral op voetgangers gefokus word. “As sterftes daar met die helfte gesny word, sal die nasionale syfer met byna 20% daal.” Planne wat ingestel kan word, is: Dit sluit in dat werkers altyd sigbaar moet wees en uniforms moet dra wat sigbaar is, of lyfbande, vests en baadjies moet kry om hul sigbaarheid te verbeter. Die AA sê vlootkarre en afleweringvoertuie of afleweringsmotorfietse moet te alle tye veilig wees. Personeel moet deurlopend opgeleiding kry oor veiligheid. Die ongeluk het Maandagaand omstreeks 18:30 op die N7 by Philadelphia naby Kaapstad gebeur. Volgens Werner Vermaak, ’n woordvoerder van ER24, het die taxi onder die vragmotor vasgesit toe die paramedici daar aankom. “Die bestuurder was vasgedruk onder die vragmotor en hy was reeds dood. ’n Passasier wat ook voor in die taxi was, is beseer. “Die man het self uit die wrak geklim en is vir sy beserings behandel. Een van sy arms is gebreek.” Volgens Vermaak is die man na die Nuwe Somerset-hospitaal geneem. Die saak word ondersoek.