RIEBEEK-WES. – Die voorsitter van die Riebeek-Wes-gemeenskapspolisiëringsforum (GPF), Zain Abrahams, het ’n petisie met griewe oor misdaad aan die polisie en streeklanddros van die dorp oorhandig. Omdat die stasiekommissaris, kapt. Fanie Majiedt, nie teenwoordig was nie, het AO Willem Ockhys die petisie gevat. Hy wou dit eers nie aanvaar nie omdat hy onder die indruk was dat dit ’n optog is. Abrahams sê hy is ongelukkig oor die hoë misdaadvlak in die Vallei en voel die areabevelvoerder gee ook nie terugvoer aan die GPF nie. Borgtog ’n Petisie is ook aan landdros Jan Gericke van Malmesbury oorhandig omdat die gemeenskap kla daar is slegs twee klein banke in die hof en dié sitplek is te min. Daar word ook gekla dat misdadigers te gou borgtog kry en te gou vrygelaat word nadat hulle gevonnis is. Volgens Gericke besluit die paroolraad self oor wanneer mense uitkom en hy het geen beheer daaroor nie. Hy sê hy het begrip vir die mense se klagtes en sal die petisie aan die streekshoof gee. Abrahams self is ’n oudpolisieman met 23 jaar diens.