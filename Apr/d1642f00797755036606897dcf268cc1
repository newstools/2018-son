Anoniem skryf per e-pos: Ek issie ’n dom coloured nie. Ai, my antie Pat, my mayor De Lille. Antie Pat, hoekom laat jy die wit man so met jou mors? Almal weet jy moet weg uit die DA, want jy kan nie “Ja, Baas” sê nie. En die councillors wat swart en coloured is, mag jou nie support nie, anders sit hulle sonder ’n job. Almal wat ’n brein het, wiet dit Is “Ja, Baas” of anners soek hulle iets totdat hulle jou fire. So ons kan nie daai councillors blame nie. Ai, antie Pat, jy is ge-use. Nou abuse hulle jou oek. James Selfe en JP Smit is die DA-intelligensie. Hulle doen die vuilwerk en die smeerdery. Hul plan is, jy moet waai en JP kry promosie. White power is sterk in die Demokratiese Alliansie. Hulle het besluit ons het klaar die coloured vote. Al daai coloured vroue gaan vir hul families sê: “Vote DA.” “No matter what,” sê JP vir James Selfe, “ons het daai vote. Gooi De Lille uit. Ons het haar nie meer nodig nie. Sy is nie ’n team player nie ... Wil nogal huise in Constantia vir die armes bou. “Ons moet haar stop voordat ons wit ryk funders nie meer geld vir ons DA gee nie.” Ai, antie Pat. Ek huil snot en trane vir jou. Lyk vir my apartheid is terug, my Antie. Ek hoop ons mense vote nie meer DA nie. Daar is nie meer coloured grootvroue in die DA se leierskorps nie. Hulle maak almal weg. My Antie, hulle abuse jou, maar dít promise ek jou: My familie is maar 23 mense, maar dis 23 votes wat nooit meer DA toe gaan nie. An injury to one is an injury to all. Aluta continua!