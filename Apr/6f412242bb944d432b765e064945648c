DIE Northern Areas Football Association (Nafa) se eie FA Cup, die Mala Moodaley-uitklopreeks, skop die naweek af op die Fairview-sportterrein. Laas jaar het Bloom Callies en Hotspurs ál die pad na die eindstryd gevorder. In ’n titaniese stryd het Callies met 2-0 geseëvier om hul eerste Mala Moodaley-trofee in hul geskiedenis te verower. Callies lyk ook goed in die Premierliga en is tans net twee punte agter die voor­loper, Fairview Rovers. Dié keer skop Callies die verdediging van hul titel teen Warriors af. Hotspurs, laas jaar se naaswenner, sal Celtic moet baasraak as hulle ook weer in die reeks wil vorder. Park United is onlangs as Nafa se Paastoernooi-kam­pioen gekroon. Dit sal die span verder aanspoor om moontlik sy tweede trofee van die seisoen in te palm. United sal ontslae moet raak van Chatty om die volgende ronde te haal. Dit sal ook interessant wees om te sien of Fairview Rovers gebruik sal kan maak van hul tuisveldvoordeel wanneer hulle Swallows pak. Mala Moodaley-bepalings: Sondag: Shooting Stars t Si­banye (10:00); Chatty t Park United (11:45); Blackpool t Lads (13:30); Saints t Ramblers (15:15) FAIRVIEW 1; Windvogel All Stars t Portville (10:00); Wolves t Apex (11:45); Booysen Prides (13:30); Swallows t Fairview Rovers (15:15) FAIRVIEW 2; KS Spurs t Fairdene (10:00); Lakeshire t Stardrift (11:45); Bay City t Ebenezer (13:30); Bloom Callies t Warriors (15:15) FAIRVIEW 3; Rangers t East Side (10:00); West Lake t Atlantic Spurs (11:45) Celtic t Hotspurs (13:30) Helenvale t Glenville (15:15) FAIRVIEW 4.