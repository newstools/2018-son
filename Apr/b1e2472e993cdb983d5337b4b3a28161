VANDAG begin die proses van openbare deelname oor die geïntegreerde ontwikkelingsplan (GOP) vir die boekjaar 2018-’19 in die Nelson ­Mandelabaai-metro. Die proses duur tot aanstaande Dinsdag, 17 April. Die geesdrif was groot toe die proses gister by die Na­ngoza Jebe-saal in New Brighton bekend gestel is. Die GOP-kantoor het twee sessies vir onderskeidelik raadslede en wykskomitee­lede aangebied. Volgens Mthubanzi Mniki, ’n munisipale woordvoerder, was die doel van die twee sessies om raadslede en wykskomitees in te lig oor die voorbereiding vir die vergaderings. “Dit was ook daarop gemik om met raadslede en wyks­komitees te kommunikeer oor hul rol in die implementering en sukses van hierdie sessies,” het Mniki gesê. “Die speaker, Jonathan Lawack, het alle lede versoek om aktief deel te neem aan die proses en veral ook seker te maak gemeenskappe word ingelig oor die sessies wat vir hul onderskeie wyke uiteengesit word,” het Mniki bygevoeg. Program Die speaker het voorts almal aangemoedig om met die munisipaliteit se GOP-kantoor saam te werk om die vergaderings ’n sukses te maak. Die program vir wyke is: Inwoners word aangemoedig om die vergaderings by te woon en ’n bydrae te lewer tot die gesprekke.