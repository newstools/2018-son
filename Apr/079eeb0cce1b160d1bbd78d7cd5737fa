GEORGE. – ’n Gestremde man beweer hy is die naweek in Parkdene beroof nadat twee mans met ’n pit bull terrier hom gedreig het. Ernest Fortune loop baie moeilik. Fortune het vertel hy was Sondagmiddag op pad terug na sy huis toe, toe hy twee mans met ’n hond teëkom. Volgens Fortune is hy gedreig en is sy sakke deurgesoek. Sy beursie met R250, ’n selfoon en sy grys Nike-tekkies is daarna gesteel. Fortune maak ’n bestaan deur popcorn en entjies te verkoop. Bytwonde “Daai ouens het gedreig hulle gaan die hond van die leiband afhaal en op my sit.” Intussen het die polisie bevestig ’n saak van diefstal is by hulle oopgemaak. Die slagoffer, Xolani Bhengu (23), het byt­wonde opgedoen toe hy die diewe en die brak probeer wegkeer het van hom af. Kapt. Dumile Gwavu, ’n polisiewoordvoerder, het mense gewaarsku om op hul hoede te wees wanneer hulle rondstap en veral wanneer hulle van die voetbrug gebruik moet maak.