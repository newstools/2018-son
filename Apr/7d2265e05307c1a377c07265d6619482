DESPATCH se rugbyspan sal môre op sy tuisveld teen Suburban in ’n moeilike bui wees. Ná sy verrassende nederlaag teen Missionvale ver­lede Saterdag sal Despatch oorgehaal wees om teen Sub­urban op die wenpad te kom in die Oostelike Provinsie se Grand Challenge. Dit sal egter nie maklik gaan nie, want die eerste ronde se wedstryde het gewys in die Grand Challenge sal sake vanjaar baie mededingend verloop. Die Madibaz het die Barbarians Woensdagaand in Patensie met 26-13 geklop en kan teen Jeffreysbaai nog ’n sege behaal. Al die ander wedstryde in groep B het ook die poten­siaal om vir skouspelagtige hardlooprugby te sorg, veral die kragmeting tussen Harlequins en Spring Rose in die Adcock-stadion in Port Elizabeth. Progress en Gardens speel nie môre nie. Hulle pak mekaar Sondag in die Wolfson-stadion in ’n kwalifiseringswedstryd vir die reeks om die Gold Cup. Die bepalings is (tuisspanne eerste en begin 15:30): Groep A: Windvogel t. Trying Stars, Star of Hope t. Missionvale, Despatch t. Suburban. Groep B: Madibaz t. Jeffreysbaai, Barbarians t. Kruisfontein, Harlequins t. Spring Rose, Bombers t. Park.