MAGDALENA Chesney (45) van Helenvale het laas week in die Gelvandale-landdroshof verskyn op klagte van bedrog nadat sy na bewering doktersertifikate verkoop het. Volgens kol. Priscilla Naidu, ’n polisiewoordvoerder, het die departement van gesondheid in Februarie vanjaar twee sake van bedrog geopen nadat twee werknemers verdagte mediese sertifikate ingedien het. “Die Livingstone-hospitaal het die egtheid van die sertifikate ondersoek en verskille opgemerk. Stempels “In een geval het die werknemer dieselfde dokter twee keer geraadpleeg, maar verskillende praktyknommers is op die aantekeninge geskryf en die handtekeninge het verskil. In die tweede geval was die praktyknommer van die ‘dokter’ nie geldig nie. “Ondersoeke het die polisie na ’n huis in Reginaldstraat gelei, waar hulle 40 blanko sertifikate en 2 stempels van die Livingstone-hospitaal gekonfiskeer het. “Die blanko sertifikate is fotokopieë.” Naidu voeg by dat Chesney op waarskuwing vrygelaat is en dat sy weer op 10 April in die hof moet verskyn. Die doktersertifikate is vir tussen R80 en R150 verkoop. Enigiemand wat moontlik kan vermoed dat vals mediese sertifikate deur werk­nemers op ’n Livingstone-hospitaal-doktersboekie ingedien kan word, word gevra om speurkonst. Ursula Smit by 083 733 5800 by die Gelvandale-polisie te bel.