DIS nie my usual moerigheid hierdie nie. Miskien eerder ’n reflection of sorts. Maar kom ons begin by die begin. My nig Elsa het van Bloem kom inloer. En sy, soos baie ander, vra my die usual: Watter kar is vir haar die beste? Of: Wat is die beste kar wat ek al bestuur het? Dan moet ek deur die usual trappe gaan. Soek sy ’n bakkie, sedan, SUV, hatchback, cross-dresser, Euro, Jap, Korean, Chinese of none of the above? Wat is haar prys? Moet dit nuut wees of second-hand? Die usual questions gee onein­dige unusual antwoorde. En wat is die beste wat ek al bestuur het? Dis net so ’n unusual antwoord. Ja, natuurlik het ek al die Audi’s, Beemers, Mercs, die Britse Marque Brands, soos die Jaguars, Landies en Rangies (en moenie die verstommende nuwe Volvo’s vergeet nie), en die Italian stallions soos die Alfas en Ferrari’s bestuur. En 90% van bogenoemde is mind-blowingly goed. Maar, en dis ’n groot maar, dan kry jy iets wat nie so goed, glam of duur is nie. But you fall in love. Dis altyd iets met ’n siel. Iets wat ’n smile op jou dial plaas. Iets waarna jy uitsien om by in te klim. Iets wat dalk glad nie die koppe draai nie – of for all the wrong reasons. Iets wat skreeulelik kan wees. Maar iets waarmee jy kan saamleef. Soos daai plain girl wat sexy onderklere dra, ’n geheime tattoo het en wild is in die bed. Die een wat nie heeltyd op haar smart phone is nie en ook nie van reality shows hou nie. Die een met wie jy wil trou, met die stille wete dié een sal nie eendag in die skeihof opeindig nie. ’n Case in point: Die Renault Duster 4X4, wat ek dié week toets. Dit het haar lewe begin as ’n Dacia uit ’n Oosblok-land wat dronk sosialiste teen twee roebels per uur aanmekaargetimmer het. Pretty much useless then. Toe vat die dronk Franse die badge oor. En voilà! So lelik, net ’n ma kan haar liefhê. Totdat jy haar bestuur en so verlief raak op al haar baie charms en capabilities dat jy gister een van dié all-rounders wou koop. En nie net vir jouself nie; sommer een vir almal. Die Suzuki Jimny 4X4 is nog ’n case in point. Net ’n dronk Japannees kon dit uitgedink het. Ek meen: Kyk net daai tiptoe stance. Die goggle-ogies soos dié van ’n fonteinpaddatjie. Die boggelruggie. But oh my soul! Dit bied die meeste fun wat jy on-road­ met al jou klere aan kan hê. En off-road. Die ander recent example is die Fiat Panda (very) Cross (4X4). Hy’s so klein, jy kan hom in jou man bag inprop. Ook ’n gesiggie wat net sy mammie kan liefhê, met ’n verspotte driepot-enjin van onder die 1F displacement. But good loooooooooord! Dit het my aan my worshond laat dink. Klein, maar dit hou net nooit op nie. Elke keer dat jy die dingetjie sien, wil jy net gaan speel. So, Elsa, ek weet nie of ek jou usual vraag met ’n baie unusual antwoord beantwoord het nie. Maar as dit moet: Gaan kry ’n Duster. Of ’n Jimny. Of ’n Panda Cross. Jy sal nooit spyt wees nie. PS: Elke liewe kar in dié rubriek is my dogter, Mila, se favourite. En dís ’n girl wat saam met haar pa in Porsches jaag.