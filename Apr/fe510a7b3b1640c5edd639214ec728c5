Funderland, in samewerking met die departement van sport en kultuur, gee gratis toegang aan meer as 2000 leerders van 181 skole tot hul event vir die skoolvakansie. Tania Colyn, hoof van kommunikasie by die departement, sê dit bied kinders ander opsies na skool om hulle besig te hou. “Ons gee hulle die geleentheid om deel van ‘n span te wees en om hul talente te ontwikkel. Dit is hoekom ons kinders beloon wat die program gereeld in hul areas bywoon, maar ook om hulle as rolmodelle voor te hou om ander kinders aan te moedig om hul bywoning te verbeter,” se Colyn. Die Funderland event, wat verlede Woensdag by  GrandWest begin het, bied lekker vermaak vir die jongspan. Behalwe die karnaval met verskeie rides, is daar ook ‘n kulkunstenaar, ‘n dinosaur uitstalling asook shows om na te kyk. Heidi Croxford, hoof van bemarking by Funderland, sê die hele span is opgewonde oor die vennootskap. “Ons is seker dat ons die doelwitte sal bereik en ‘n betekenisvolle en postiewe verskil in die leerders se lewens sal maak,” se Croxford. 