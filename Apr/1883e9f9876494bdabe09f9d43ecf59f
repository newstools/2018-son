DIE nuwe queen van Instagram weet net hoe om ’n paartie te gooi. Volgens e-online is Jennifer Garner ’n bietjie anders as ander celebs wat net foto’s upload waar hulle in slay mode is. Jen het die app eers in September ge-join, maar sy laat reeds 1,4 miljoen mense vir haar manewales skaterlag met haar snaakse foto’s en video’s. In een van die supersnaakse video’s hou sy haar lyf sjef en maak so amper ’n groot gemors in haar larney kombuis. En sy het selfs ’n video gelaai waarin sy vir haar hond ’n storie lees. En as jy gedink het die Instagram queen gaan ’n helse posh paartie vir haar 46ste verjaardag gooi, moet jy weer dink! Die ma van drie is heel oukei daarmee om ’n paartie agter in ’n jaart te gooi, met hope pizzas wat hulle self daar gemaak het. Die paartie was miskien kindervriendelik, maar daar was ook ’n kroeg vir grootmense se drinks. Dis mos nou my tipe paartie daai.