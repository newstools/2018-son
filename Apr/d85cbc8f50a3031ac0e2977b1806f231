ALTESAAM 17 mense wat daarvan beskuldig word dat hulle lid van ’n perlemoensindikaat is, sê hulle wil borgtog hê. Nege van die beskuldigdes is amptenare van die departement van landbou, bosbou en visserye. Die amptenare woon almal in Gansbaai. Hulle is Adam Steven Baatjies (39), Rudolf Andrew Louw (35), Allistair Maans (42), Craven Mxaku (42), Linda Nkeleni (42), Winston Bush (36), John Karelse (48), Nomvuyo Mo­tloung (43) en Zi­hle Diko (38). Die ander agt is Solomon Sauls (45), Frederick Myburgh (46), Dennis Swart (37), Donnovan Williams (33), Eugene Herandien (44), Preston Julies (48), Richard Malan (49) en Cotley May (49). Die beskuldigdes woon in verskeie plekke, wat Kuils­rivier en die Paarl insluit. Altesame 147 klagte van perlemoensmokkelary en rampokkery staar hulle almal in die gesig. Die aanklagte spruit uit 40 voorvalle tussen 12 September en 20 November 2016. Die 17 beskuldigdes se law­yers het gister in die streekhof in Kaapstad gesê hul kliënte gaan onskuldig pleit en dat hulle almal om borgtog gaan aansoek doen. Van die beskuldigdes is al vantevore aan dié misdrywe skuldig bevind. Die saak kom op Vrydag 20 April weer in die hof wanneer die staat sy kant daarvan sal stel.