’N AMERIKAANSE hof het beslis dat ’n apie wat ’n selfie met ’n natuurlewe-fotograaf se kamera geneem het, nie die fotograaf vir kopiereg kan dagvaar nie. Naruto, ’n sewejarige kuifmakaak-aap, het in 2011 ’n foto van homself geneem met ’n kamera wat aan David Slater behoort. Slater, ’n Britse fotograaf, wou finansiële beheer oor die foto hê, maar ’n diereregtegroep het in 2015 met ’n regsgeding begin sodat Naruto die kopiereg van die foto kon kry. Jeff Kerr van die diereregte organisasie, People for the Ethical Treatment of Animals (Peta), het gesê: “Naruto moet na regte as die kopieregeienaar van die foto aangewys word en nie anders behandel word omdat hy nie ’n mens is nie.” Die Amerikaanse appèlhof het egter eenparig teen Naruto en Peta se aansoek beslis. Hy’t beslis Amerikaanse kopieregwette bied diere nie die reg om enige instansie of persone vir kopiereg-oortredings te dagvaar nie. – SkyNews