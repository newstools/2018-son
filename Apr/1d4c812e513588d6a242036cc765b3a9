’N TIENERMEISIE met spesiale behoeftes is die trots van haar skool, gemeenskap en familie. Jami-Ley Wheatley (15) van Westridge, Mitchells Plain, het onlangs in Johannesburg aan die nasionale skole-atletiekbyeenkoms vir leerders met special needs deelgeneem en met goud teruggekeer Kaap toe. Jami-Ley vertel sy sou die Mitchells Plain School of Skills in die 100 m, diskus en spiesgooi verteenwoordig. Jami-Ley vertel: “Toe ek by die veld aankom, het die coach gesê ek moet die verspring doen. “Ek het ingestem, gespring en die eerste plek behaal. “Dit was die eerste keer dat ek ’n goue medalje wen.” Jami-Ley se ma, Daniella, sê: “Ons is trots op haar. Ons het haar achievements gevier en ’n braai gehou vir haar vriende en familie. “Ek en haar pa is so bly sy het ’n goue medalje gewen. “Dit is ’n droom wat waar geword het. “Sy wil eendag haar land in atletiek verteenwoordig. Ons as ouers, familie en vriende ondersteun Jami-Ley heelpad.”