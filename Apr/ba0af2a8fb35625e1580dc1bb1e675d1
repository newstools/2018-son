JENNA Dewan is weer in die sosi­ale media nadat sy en haar man, Channing Tatum, ge-split het. Op die bed... Lacy pienk onderklere... Heelwat cleavage... Koffie in die hand... En kliphard aan die lag. Jenna (World of Dance) en Channing (Kingsman: The Golden Circle) het vroeër­ dié maand bekend gemaak hulle gaan ná nege jaar skei. Hulle het ’n vierjarige dogter. Dit is een van die eerste foto’s wat Jenna (37) van haarself op sosiale media geplaas het nadat hulle uitmekaar is, berig Daily Mail. ’n Ingeligte het gesê Jenna en Channing (albei 37) het opgebreek omdat hul werk te veel van hul tyd in beslag neem. Dié sê daar was niemand anders betrokke nie; hulle is net te besig.