TWEE slagoffers is dood in ’n botsing reg van voor tussen ’n VW Polo en Ford Figo op die R72 tussen Alexandria en Port Elizabeth. ’n Woordvoerder van die provinsiale verkeersowerheid, Charles Bramwell, het gesê vier slagoffers is beseer in die ongeluk Vrydagaand naby die Nanaga-plaasstal. Net die bestuurder was in die Polo. In die Figo is ’n passasier wat agter gesit het, dood. Albei is op die toneel oorlede. Twee beseerdes is in ’n ernstige toestand. Die ander twee is lig beseer.