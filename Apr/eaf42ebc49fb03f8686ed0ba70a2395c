’N ONDERSOEKSPAN wat uit speurders van Khayelitsha en lede van die Valke bestaan, het Donderdag ’n verdagte (32) gearresteer in verband met die moord op konst. Ncedo Katoyi twee weke gelede. Die span is steeds op die spoor van nóg verdagtes. Die 32-jarige moet môre in Khayelitsha hof loop op ’n klag van moord. Konst. Katoyi (39) en sy kollega het op ’n klagte in Site C gereageer. Op pad terug na hul voertuig het ses onbekende verdagtes op hulle begin vuur. Hulle het Katoyi se dienspistool ook afgevat. Hy’t op die toneel beswyk. Hy is verlede Saterdag in Cofimvaba te ruste gelê.