EK HET julle mos gesê Meghan Markle (36) se familie gaan haar ko­nink­like kans opmors! Die aktrise en haar rooikop-prins trou oor ’n maand, maar haar familie bederf dit dalk nog. Hulle gaan nog maak dat die royals haar uitskop voordat prins Harry haar vinger deur daai ring ryg. PageSix berig haar halfbroer Thomas Markle jr. (51) sê sy het haar roots vergeet en dat sy vals is. Thomas sê: “Sy gee die beste performance van haar lewe. “Sy het duidelik haar herkoms en familie vergeet.” Luidens berigte is 500 gaste genooi, maar boeta Thomas is nie een van hulle nie. Daaroor sê hy: “Ek is nie bitter nie, net verbyster.” Boeta Thomas, jy is nie genooi nie, dalk omdat jou mond so groot is. Bly stil.