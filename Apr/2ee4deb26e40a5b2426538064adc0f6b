BEYONCÉ kan sing, sy is stunningly mooi en superclassy. Die ikoon is dié week by ’n gala in Los Angeles afgeneem en haar sesjarige dogter, Blue Ivy Carter, was by om dié ma selfs nog meer glans te gee. Die 36-jarige sangeres en haar hubby, die rapper Jay-Z (48), was ook daar. Volgens The Cut was dit later ’n familiesaamtrek, want Bey se ma, Tina Knowles, en haar man, Richard Lawson, het ook opgedaag. Danksy haar goue rok, blonde hare en groot oorbelle kon niemand Beyoncé miskyk nie. Sy en Blue Ivy – ook in goud – het omtrent aandag getrek. Jay-Z, wie se regte naam Shawn Carter is, was ’n bietjie meer low-key. Hy het ’n swart pak en wit hemp aangehad. – Daily Mail