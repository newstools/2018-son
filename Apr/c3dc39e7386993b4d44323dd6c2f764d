DIE internasionaal vereerde Ndebele-kunstenaar Esther Nikwambi Mahlangu (82) verwerf môre ’n eredoktorsgraad aan die Universiteit van Johannesburg (UJ), berig News24. Haar werk het in 1989 wyd aandag getrek ná haar insluiting by die Paryse tentoonstelling “Magiciens de la Terre”. Sy het sedertdien talle toekennings verower. Prof. Federico Freschi, dekaan van die UJ se fakulteit kuns, ontwerp en argitektuur, sê: “Met dié eredoktorsgraad gee ons erkenning aan Esther Mahlangu se nalatenskap as kulturele entrepreneur wat ’n opvoeder was en wat plaas­like en globale wêrelde vernuftig genavigeer het.”