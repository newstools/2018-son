DIE bedrogsaak van oudpresident Jacob Zuma is Vrydag in die Durbanse hooggeregshof voorlopig tot 8 Junie uitgestel. Zuma en Christine Guerrier, 'n verteenwoordiger van Thales, het Vrydagoggend op 16 aanklagte van bedrog verskyn. Die aanklagte teen Zuma, waarby 783 transaksies betrokke is, spruit uit Suid-Afrika se multimiljoenrand wapentransaksie in die laat 1990's. Adv. Billy Downer SC, die staatsaanklaer, het aangedui die staat is gereed om met die saak voort te gaan voordat hy vir uitstel gevra het. Zuma gaan na verwagting â€˜n hofaansoek bring om Shaun Abrahams, hoof van die Nasionale Vervolgingsgesag (NVG), se besluit, om bedrogklagte in te stel nadat dit teruggetrek is, te hersien. Onder die talle Zuma-ondersteuners by die hof was Faith Muthambi, voormalige minister van staatsdienste en administrasie, sowel as Hlaudi Motsoeneng, omstrede voormalige bedryfshoof van die SABC, ingesluit.