’N BRITSE ouma (55) het met brandwonde in die hospitaal beland nadat ’n eier uit haar mikrogolfoond in haar gesig ontplof het. Diane Cobb wou in Maart ’n eier in ’n beker water maak. Sy’t dié maklike resep aanlyn gekry. Sy het die eier 60 sekondes in ’n koffiebeker ge-nuke. Toe sy haar lepel indruk om die eier uit die beker te kry, het dit vuurwarm water op haar gesig, nek en bors en in haar oog gespuit. Ná vier dae in ’n hospitaal in Blackburn is sy met verbande en oogdruppels huis toe. Diane loop nou op eiers rondom haar mikrogolfoond! – newidea.com.au