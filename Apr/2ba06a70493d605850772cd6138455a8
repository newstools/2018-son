Liewe Antie Mona Ek en my meisie is al drie jaar saam, en ons stry gereeld as sy begin drink. Ek drink reeds twee jaar nie meer nie, en sy het baie woorde as sy so gedrink is. Sy sê vir mense sy kry my net jammer; sy voel niks vir my nie. Dis egter net wanneer sy drink dat sy dié dinge kwytraak. Sy wil ook nie hê ek moet met my vriende uitgaan nie, dan is sy kwaad. Maar ek laat háár uitgaan. As ons saam uitgaan, dan bly sy suur. Ek kan nie meer nie, Antie. – via WhatsApp Nou hoekom sal jy dan jou tyd so staan en mors met hierdie ondankbare dronk mens? Dis
 duidelik dat sy nie veel respek vir jou het en niks op aarde vir jou 
gun nie – behalwe om na haar dronkpraatjies te luister nie. Jy, mens, verdien beter as sy.