DIE vrou wat beweer Liam Jones het haar verkrag, was in haar hoofgetuienis arrogant en in kruisondervraging stryerig. So het Gerrit Cillié, Jones (35) se lawyer, gister in sy slotbetoë gesê. Jones, van Windvogel, staan in die Baaise hooggeregshof tereg op twee klagte van verkragting en ’n klag van menseroof. Hy word daarvan aangekla dat hy ’n vrou op 29 Januarie 2011 in haar huis in Hillside verkrag het. Jones het ook na bewering ’n vyfjarige meisie op 29 Julie 2013 ontvoer en verkrag. Oor die beweerde verkragting van die vrou voer Cillié aan sy is ’n enkelgetuie en die versigtigheidsreël moet toegepas word. Volgens Cillié was die klaer nie ’n goeie getuie nie. Hy het gesê die vrou het self erken as sy nie haar polisieverklaring goed bestudeer het nie, sou sy nie in staat gewees het om te getuig nie. Volgens hom was sy nie ’n betrou­bare getuie nie weens die teenstrydighede in haar getuienis. Cillié het verklaar ten tyde van die beweerde verkragting het Jones reeds ’n ernstige besering gehad. Volgens hom was Jones se long beskadig. Hy het gesê ten tyde van die beweerde voorval het Jones nog nie volkome herstel nie. Hy het verduidelik Jones was in pyn en moes asemhaal deur te blaas in ’n bottel wat aan sy liggaam geheg was. Hy het gevra waar daar twyfel is, moet Jones­ die voordeel van die twyfel kry. Cillié het bygevoeg Jones­ moes seker ’n superman gewees het as hy in sy toestand, soos die klaer vroeër getuig het, haar op die bed neergegooi, met sy linkerarm vasgepen, haar pantie afgetrek en sy broek se knope losgemaak het. Volgens Cillié is dit nie redelik moontlik dat Jones seks met die klaer gehad het nie. Hy het bygevoeg dit sou ook onmoontlik gewees het vir Jones om in sy mediese en liggaamlike toestand oor die geslote ysterhek van die klaer se huis te klim om haar ná die beweerde voorval vir haar regte selnommer te vra. Volgens Cillié was die klaer deurentyd in besit van haar selfoon en tog het sy ná die beweerde voorval nie die polisie, haar bure of vriende gebel nie. Hy het gesê toe sy uitgevra is oor hoekom sy nie gebel het nie, het sy nie geantwoord nie. Cillié het verklaar ná die beweerde rape het die klaer die geleentheid gehad om haar neighbours in te lig, maar sy het nie. Hy het gesê toe sy haar ma hoor aankom, het sy Jones by die kombuisdeur uitgelaat. Volgens Cillié is dié gedrag baie ongewoon. Hy het verklaar dit is ook baie un­usual dat die klaer haar ma nie onmiddellik van die beweerde rape vertel het nie. Volgens hom het die klaer vroeër in die streekhof getuig Jones se broek was heeltemal afgetrek. In die hooggeregshof het sy, volgens Cillié, getuig sy broek was tot by sy thighs afgetrek. Volgens Cillié is geen DNS op die klaer se privaat dele gevind nie. Oor die beweerde rape van die vyfjarige meisie het hy gesê Jones het nie die kriminele kapasiteit gehad het om haar te rape nie. Betwis Volgens hom het Jones getuig hy het op dié dag baie alkohol gedrink en dra geen kennis daarvan dat hy die meisie ontvoer en toe verkrag het nie. Hy het gesê dié getuienis van Jones is nie betwis nie. Volgens hom is daar getuienis voor die hof wat Jones se drinkery op dié dag staaf. Volgens Cillié het een getuie gesê Jones het op dié dag sleeptong gepraat. Cillié het verklaar die meisie was ’n baie swak getuie en daar was baie teenstrydighede in haar getuienis. Volgens hom kon sy nie verduidelik hoe sy daarin geslaag het om Jones aan die skouer te byt nie. Cillié het bygevoeg die slagoffer het ook haar getuienis verander­ oor op watter wang sy geklap is. Vreemd LIAM Jones (35) was glad nie so dronk soos hy in die hof voorgee 
nie. Hy het presies geweet wat hy doen en sy dade was goed beplan. So
 het adv. Mbulelo Nyen­dwana, staatsaanklaer, gister in slotbetoë in die
 Baaise hooggeregshof oor Jones en die beweerde rape van ’n vyfjarige 
meisie gesê. Hy het gesê Jones het die kind opgetel, haar 
neergesit, geürineer, haar weer opgetel, met haar oor ’n besig pad 
gestap en haar na ’n afgeleë plek geneem. Hy het verklaar dis ’n aanduiding dat hy nie onder die invloed van drank was nie. Volgens Nyendwana was Jones by sy volle positiewe en het hy geweet wat om hom aangaan. Oor
 die rape van die vrou het Nyendwana gesê dit is vir hom vreemd dat die 
vrou ná die beweerde rape saam met Jones na buite gestap en die hek 
agter hom gesluit het, maar niemand van die rape vertel het nie. Hy
 het gesê Jones het later na haar huis terug- gekeer en vir haar regte 
selnommer gevra waarna sy hom by die kombuisdeur laat uitgaan het toe sy
 hoor haar ma kom aan. Trauma Nyendwana wou weet: “Is dit die gedrag van ’n persoon wat verkrag is?” Hierop het waarnemende regter Nomawabo Msizi gesê mense reageer nie dieselfde op trauma nie. Volgens haar moes die klaer baie courage gehad het om die verkragting aan te meld. Die regter het bygevoeg die klaer het haarself ook aan ’n mediese ondersoek onderwerp. 