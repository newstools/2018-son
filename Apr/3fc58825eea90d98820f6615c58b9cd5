’N SEUN (15) is beseer toe daar by sy ouerhuis in KwaNoxolo in die Baaise noorde­like gebiede ingebreek is. Die verdagte het volgens AO Alwin Labans, ’n polisiewoordvoerder, by die huis in Australiëstraat ingebreek en só toegang tot die huis verkry. “Dinsdagoggend 12:24 het die eienaar (55) van die huis ’n harde geluid by sy skuifdeur gehoor. “Sy seun het dit ook gehoor en toe saam met hom gaan ondersoek instel,” sê Labans. Die verdagte het toe een skoot afgevuur en die seun in sy been getref. Hy is vir behandeling hospitaal toe geneem. Die verdagte het weggekom. Die polisie ondersoek nou ’n saak van huisroof.