CARLOS Santana het Kapenaars in die Kaapstad-stadion behoorlik in vervoering gehad. Die legendariese rocker (70) se energieke vertoning van langer as twee uur sou ’n mens eintlik van ’n bloedjong musikant verwag het. Die skare van so 20 000 sterk is deur die legende met kitaarklank op die voete gedwing om saam te dans. Tydloos. Dis miskien die beste beskrywing om die ou met die magic vingers op ’n kitaar te beskryf. Dis nie om dowe neute dat Santana telkens as die beste kitaarspeler ter wêreld beskryf word nie. Op die koop toe het die man ’n bloedjong en supersexy vroutjie wat uiters talentvol in sy band die tromspeler is. En vir haar kan ’n mens ’n wow! gee. Een van Suid-Afrika se gewildste bands, Mango Groove, het die aand geopen en van hul bekende songs gesing. 