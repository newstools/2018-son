BAIE mense sal hul oogtande gee om ’n foto saam met Beyoncé te vat. Nie Terry Pheto nie. Nee, sy is ’n queen op haar eie. Terry het sommer vir Beyoncé (albei 36) gevra om ’n foto te neem van haar en haar “niggies”. The Juice berig die Suid-Afrikaanse aktrise het die naweek by die Coachella-musiekfees in Kalifornië gaan litte losmaak. Daar het sy die R&B-sussies Chloe en Halle Bailey van Grown-ish raakgeloop. Toe vra sy niemand anders nie as Queen Beyoncé om van hulle drie ’n kiekie te neem! Beyoncé is die baas van die record label by wie die sussies ’n kontrak het. Terry het die foto met dié caption getwiet: “Just bumped into my nieces.” In die pic credit het sy vir Queen Bey ge-tag. Ek is superjaloers!