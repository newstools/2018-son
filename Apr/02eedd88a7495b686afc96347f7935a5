KAPENAARS wat vir behoeftigheidshulp kwalifiseer, moet na vore kom. Die Stad Kaapstad se burgemeester, Patricia de Lille, sê mense kan aansoeke vir finansiële hulp indien. “Die publiek kan aansoek doen vir afslag (rebates) en behoeftigheidshulp. Byna R3 miljard is daarvoor eenkant gesit. “As ’n stad wat omgee, vra ons die kwesbaarste mense om van hierdie aanbod gebruik te maak. “Baie mense sukkel en is nie bewus daarvan dat hulp vir hulle beskikbaar is nie.” Volgens De Lille is daar byna R1,5 miljard beskikbaar vir behoeftigheidshulp en omtrent R1,5 miljard vir rebates. Inwoners kan afslag kry op goed soos munisipale rekeninge en skuld wat agterstallig is. “Daar is baie pensioenarisse, enkelouers, werklose mense en gestremde mense wat sukkel en hulp kan kry.” Werklose aansoekers benodig hul ID-boekies, ’n bankstaat van drie maande, ’n bond statement en ’n afskrif van dokumente van jou huis, as jy een het. As jy werk, bring ’n salarisstrokie of ’n brief van jou werkgewer, ’n affidavit as jy vir jouself werk en ’n bewys van ’n disability grant, onderhoud-grant of pensioen. Mense wat werkloos is, kan ’n affidavit bring wat dit bewys, of een wat wys dat jy geen ander bron van inkomste het nie.