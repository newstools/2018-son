DIE polisie is op soek na die persoon wat ’n standbeeld van ’n grafsteen in die Noordeinde-begraafplaas afgesteel het. Kol. Priscilla Naidu, ’n polisiewoordvoerder, het gesê dié standbeeld het op ’n grafsteen gestaan. Die familie het onlangs teruggekeer soontoe net om te vind die standbeeld is missing. “Daar word beweer dat die familie van die oorledene in Maart 2017 na die graf gegaan het en toe het die standbeeld nog op die grafsteen gestaan. “Toe die familie op 11 Maart 2018 terugkeer, was die standbeeld weg. “Dié standbeeld, van ’n meisie wat iets in haar hande hou, staan al sedert 1947 op die grafsteen.” ’n Saak van diefstal word ondersoek.