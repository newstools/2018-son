ETLIKE dienste gaan vandag in die Wes- en Oos–Kaap gehou word om Mam’ Winnie Madikizela-Mandela se lewe te onthou. ’n Gedenkdiens sal volgens die Wes-Kaapse ANC 17:00 in die Oliver R. Tambo-sentrum in Khayelitsha gehou word ter viering van haar lewe, aktivisme en bydrae om mense se lewe te verbeter. Volgens die Oos-Kaapse ANC sal verskeie dienste ook in die Oos-Kaap gehou word. Dit sluit in ’n diens in die Suid-Afrikaanse Metodistekerk in Ludeke (waar Winnie en Nelson Mandela in 1958 getrou het, die House of Praise in Bizanaen die Rooms-Katolieke Kerk in Bizana. Die afvaardiging sal 15:00 na haar geboortedorpie, Mbongweni, gaan vir ’n gebedsdiens. Môre sal nog ’n gedenkdiens in die Mphuthumi Mafumbatha-stadion in Bizana gehou word.