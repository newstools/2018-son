DIE veroordeelde skoolpedofiel moet ’n hele maand wag om te hoor of hy borgtog kan kry. Heinrich Bosman (47) van Parow was netjies geklee met ’n nuwe haarstyl toe hy gister in die Bell­ville-landdroshof verskyn het. Hy was voor op aanklagte van die besit van kinderpornografie, die ont­bloting van die geslagsdele voor kinders en seksdade wat voor kinders uitgevoer is. Bosman is sowat twee weke gelede by Parow-Wes Primêr gevang terwyl hy hom voor die leerders afgeskommel het. Die staatsaanklaer, Stefan Venter, het aan die hof gesê die staat staan sy borgtog teen oor dit ’n skedule 5-oortreding is. Bosman was vol vertroue toe hulle vir hom sê hy moet tot 2 Junie wag om vir borgtog aansoek te kan doen. Sy reaksie was: “Dis reg so, Edelagbare. Baie dankie.”