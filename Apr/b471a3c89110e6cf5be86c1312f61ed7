GEEN misdaad word vermoed by die DJ Avicii se dood Vrydag nie. Die Sweedse DJ (28) se familie het in Oman in die Midde-Ooste aangekom om antwoorde te soek oor hoe hy gesterf het. Die DJ en sy vriende het lekker gepaartie by ’n vakansieoord in Muscat en op die foto’s lyk hy gelukkig en gesond. Volgens TMZ het die owerhede ná twee outopsies bevestig geen misdaad word vermoed nie. Gaste in dieselfde oord sê hy was vriendelik en het sonder drama foto’s saam met hulle geneem. Avicii het in 2016 besluit hy gaan sy open­bare optredes staak omdat­ hy weens swaar drankmisbruik gesondheidsprobleme ondervind het. Daar word geglo hy is al sedert 2016 nugter.