DIE minister in die presidensie, dr. Nkosazana Dlamini-Zuma, het haarself van ’n twiet via haar amptelike Twitter-rekening gedistansieer. In die twiet word DA-lede daarvan beskuldig dat hulle mense omkoop om chaos in die Noordwes­provinsie te saai, berig News24. Die betrokke twiet is intussen van haar profiel verwyder, maar het gelui: “Hello South Africans. What is actually happening in our Pro­vince? See this youtube.com/watch?v=Gxafjp… News from anonymous community members that @Our_DA members in the province are bribing select community members to cause chaos in the Province. Good day to you.” Dlamini-Zuma let later verskoning gevra en gesê die twiet verteenwoordig nie haar mening nie en sy beweer iemand het haar Twitter-rekening ge-hack. Die DA-leier, Mmusi Maimane, het intussen dié twiet as “absolute nonsens” beskryf.  