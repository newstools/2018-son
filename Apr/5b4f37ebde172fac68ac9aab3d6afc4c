SAFTU se nasionale staking was opportunisties en agterbaks, sê Bheki Ntshali van Cosatu. Woensdag is betoog teen die hoër belasting op toegevoegde waarde (VAT) en die voorgestelde minimumloon. “Ons wil dit duidelik stel dat Cosatu nie deel van dié staking is nie. Cosatu ondersteun die na­sionale minimum loon, maar ’n onderhandelingsproses is daarvoor begin. “Die nuwe minimumloon sal ’n groot prestasie wees: Daardeur sal 6 miljoen werkers wat minder as R20 per uur verdien meer begin kry,” het hy op ’n nuuskonferensie in die Baai gesê. Misleidend Volgens hom was Saftu se stigter, Zwelinzima Vavi, van voor 2013 af deel van die onderhandelings. Ntshali het bygevoeg Cosa­tu se lede het nie aangedui hulle wil saam staak nie. “Dis misleidend om voor te gee ons lede gaan deel wees daarvan.” Saftu sê die voorgestelde minimumloon van R20 per uur of R3 500 per maand is bloot ’n “hongerloon”. Die wet oor dié minimumloon is nog nie van krag nie. Hoax Intussen het die polisie gesê dis onwaar dat hulle Woensdag dubbelskofte gewerk het. Dié vals inligting word op WhatsApp versprei. "Dis ’n hoax,” sê ’n polisiewoordvoerder.