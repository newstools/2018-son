GEORGE. – Vars uit die tronk het ’n rape-verdagte glo aan sy slagoffer gesê hy’s lus vir seks en die vrou na bewering verkrag. Die verdagte het pas ná tien jaar uit die tronk gekom. Die 24-jarige slagoffer het Dinsdagaand alleen van haar familiehuis af gestap naby Boeta’s Pub toe sy in Borcherds­ deur die verdagte genader is. Inwoners in die omgewing sê dis die tweede geval van verkragting naby die betrokke pub. Die slagoffer vertel: “Hy het langs my kom stap. Toe haal hy ’n mes uit en dwing my by ’n agter-yard van ’n huis in. Terwyl hy sy vieslike daad gedoen het, het hy my vertel hy kom uit die tronk.” Nog ’n inwoner sê hulle is bekommerd oor dit die tweede geval is wat in hul omgewing plaasvind en dat hulle die verdagte glad nie ken in hul gemeenskap nie. Kol. Avril Kriga, ’n polisiewoordvoeder, sê: “Ons het ’n saak van verkragting oopgemaak en ondersoek nog die saak.”