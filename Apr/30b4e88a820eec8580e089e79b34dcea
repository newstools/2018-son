ROBERTSON. – Honderde werkers in die Langebergstreek het Woensdag hul stem dik gemaak vir beter salarisse. Die werkers is almal lid van die Commercial, Stevedoring, Agricultural and Allied Work­ers’ Union (CSAAWU). Die vakbond, wat op veral die lewenstandaard van plaaswerkers gefokus is, het gesê genoeg is nou genoeg. Die mense sê plaaswerkers word nog ver onder die broodlyn betaal. Boonop, wanneer werkers as gevolg van permanente ongeskiktheid nie meer vir ’n plaasboer kan werk nie, moet hulle die plaas summier verlaat. Heeldag Gister het moerige betogers gesê dat elke plaaswerker ’n reg op ’n beter lewe het. Die unie eis ’n verhoging van R20 per uur. Tans word werkers R10 per uur betaal en hulle swoeg heeldag op die lande. Die unie dring op R12 500 per maand aan. ’n Plaaswerker, Piet Lewies, het ook gister aan die strike deelgeneem. Lewies sê hy het 10 kinders vir wie hy moet sorg. “Ek kan nie met die pay oor die weg kom nie, ek soek daai verhoging,” het Lewies sy stem ook dik gemaak.