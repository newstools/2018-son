DIE vrou wat na bewering haar lesbian lover doodgelem het, het haar gebruiklike swart klere vir ’n army outfit verruil. Corrine Jackson (21) van Woodlands het gister weer in die Mitchells Plain-landdroshof verskyn – dié keer met die larney firma van William Booth in haar hoek om haar te verdedig. Die selfverklaarde emo chick word daarvan aangekla dat sy haar ­verloofde, Nadine Esterhuizen (18), in September 2017 doodgelem het. Die voorval het in Ester­huizen se suster se huis in Colorado Park gebeur. Die twee was byna tien maande ’n paartjie en sou glo trou. Die hof het vroeër gehoor Esterhuizen is nege keer met ’n mes gesteek nadat die twee stry gekry het. Volgens Jackson was dit uit selfverdediging. Jackson, wat gewoonlik haar familie groet wanneer sy die hof instap, is gister deur landdros Cathy Steyn in haar spore gestuit toe sy dit weer doen. “Jy is nie hier vir die publiek nie! Kyk voor jou,” het ’n streng Steyn aan die jong vrou gesê. Die hof het daarna gehoor Jackson het haar vorige law­yer, Sylvester Vogel, in die pad gesteek. Vogel, wat Tony Yengeni in sy dronkbestuursaak verdedig het, sê egter aan Son hy het homself aan die saak onttrek. Jackson het toe William Booth se kantore genader om een van sy advokate aan te stel. Die hof het ook gehoor die ondersoek is reeds afgehandel. Jackson sal by haar volgende hofverskyning ’n streekhof­datum kry. Die saak is intussen tot 17 Mei uitgestel.