DIE Nuweland-rooftog is dalk ’n inside job. Só beweer Nabeal Dien, uitvoerende hoof van die Westelike Provinsie-krieketvereniging (WPKV), nadat diewe verlede naweek op die Nuweland-krieketstadion toegeslaan het. Daar is vroeër dié week berig oor die groep gewapende rowers wat die losies Saterdagoggend leeggedra het. Volgens die WPKV is dit die derde keer sedert 2015 dat rowers Nuweland plunder. Luidens ’n persverklaring wat dié week uitgereik is, is sowat 25 losies se glasdeure uitgeslaan. Sowat R100 000 se drank is ook gesteel. – Sport24