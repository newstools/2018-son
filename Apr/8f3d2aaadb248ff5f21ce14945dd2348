HIERDIE resep lewer ’n porsie wat genoeg is vir vier tot ses mense. Bestanddele: 30 mF rooiwynasyn 10 mF stroosuiker 1 rooi ui, gesny 2 mielies op die stronk, gekook 1 geroosterde rooi soetrissie, gesny 1 blik rooi nierboontjies, gedreineer 12 Peppadew®-jalapeño-helftes 8 kersietamaties, gehalveer 30 mF koljanderblare, geskeur Sout en peper Garnering: Koljanderblare Lemmetjies, in wiggies gesny Metode: Gooi die asyn en suiker in ’n bak wat nie van metaal gemaak is nie en meng goed. Voeg die uie by en bedek dit met die asynmengsel. Bedek die bak en laat dit minstens 15 minute lank eenkant staan sodat die uie gepekel kan raak. Rooster of braai die mielies 1-2 minute aan elke kant. Gebruik dan ’n skerp mes om die mieliepitte van die stronk af te sny en plaas dit in ’n mengbak. Voeg nou die uie en pekelsous wat jy eenkant gesit het, by die mielies. Voeg die oorblywende bestanddele by. Meng die slaaitjie ligweg en skep dit in ’n opdienbord. Garneer met vars koljanderblare en sit met lemmetjieskyfies voor. DIE mense van Peppadew® deel graag met ons hierdie heerlike resep, wat ’n mens met hul jalapeño­-produkte kan maak. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondagte plaas.