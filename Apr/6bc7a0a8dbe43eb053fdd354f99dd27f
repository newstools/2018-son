DIE Paasnaweek in die Baai het nie sonder misdaadvoorvalle verloop nie. Behalwe dat 15 mense deur lede van die Mountweg-polisiëringsgroep gevang is vir dronkbestuur, is 3 mense ook in 3 verskillende voorvalle dood. Omstreeks 20:00 op April Fool’s Day het ’n shack-bewoner ’n draai gaan loop naby die quarry in Malabar. Volgens AO Alwin Labans, ’n polisiewoordvoerder, het die man iets in die rivier sien dryf. By nader ondersoek het hy ’n man wat gesig ondertoe lê in die rivier gewaar. Die oorledene het ’n swart-wit-en-geel baadjie aangehad. Sy hande was vasgebind en sy mond met kleefband toegeplak. Die identiteit van die man is in dié stadium nog onbekend, behalwe dat hy ’n swart man van in die 20 was. Die rede vir sy dood is ook onbekend. ’n Nadoodse ondersoek gaan gedoen word. ’n Onbekende vrou se lyk is 01:15 op dieselfde dag op die N2 naby Young Park gevind. “Die polisie het op die vrou se halfnaakte lyk afgekom. Sy is met kneusplekke aan haar lyf gevind. Oorleef “Hulle het ’n sak met onder meer ’n pers rok en ’n trui daarin naby die lyk gevind.” ’n Nadoodse ondersoek gaan gedoen word. ’n Taxibestuurder het Saterdag 07:10 ’n liggaam in Uitenhageweg naby Greenfields sien lê. Hy het die polisie wat patrolliewerk in die area gedoen het, daaroor ingelig. Volgens Labans het die man beserings aan sy gesig opgedoen, maar oorleef. “Die man is per ambulans hospitaal toe geneem.” In Missionvale het ’n vrou (36) Saterdag glo haar kêrel (42) gelem toe hulle gestry het. “Sy het die man in die bolyf gesteek. Hy is op slag dood,” Omstreeks 03:00, ook op April Fool’s Day, het die bestuurder van ’n wit Nissan Almera deur die muur van die NG Kerk in Sydenham geploeg. Ooggetuies sê die bestuurder het die randsteen getref en by die motordeur uitgehang. ’n Klag van strafbare manslag word ondersoek.