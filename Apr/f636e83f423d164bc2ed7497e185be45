’N VROU is vrek kwaad vir haar antie nadat dié glo haar ma se lyk uit die lykshuis laat “ontvoer” het. Paarliet Morgan Karolus sê sy wil graag haar vir ma, Bettie Martin, ’n waardige begrafnis gee. Maar nou is Karolus in ’n geskil met haar ma se suster, Gail Lewis, betrokke oor die begrafnisreëlings. Karolus vertel: “My ma het Vrydagoggend 13 April in die Paarl-hospitaal gesterf. Sy het in die Chester Williams-plakkerskamp gebly en ek is al een wat na haar gekyk het.” Sy vertel sy het met ’n begrafnisondernemer gereël om haar ma te begrawe vir R7 500. Die ondernemer het egter teen Dinsdag steeds nie die liggaam uit die hospitaal verwyder nie. ’n Ander ondernemer het glo toe sonder haar medewete die lyk gaan haal. Volgens ’n familielid is Karolus­ se motief “meer geld as liefde.” Bure vertel Lewis het gereeld met ’n sakkie gekom en vir haar suster gesorg. “Sy het alleen gelê in haar hok met niemand om vir haar te sorg nie. Ek het my plig gedoen en elke maand deurgekom met kos en haar skoongemaak. Dit was vir my niks, want ek was lief vir haar,” vertel Lewis. Volgens Lewis het Martin haar gevra om na haar reëlings om te sien. “Ek het dus op my suster se versoek gereageer toe ek die reëlings oorneem. “Morgan probeer heeltyd net agterkom wie geld het en of haar ma polisse gehad het.”