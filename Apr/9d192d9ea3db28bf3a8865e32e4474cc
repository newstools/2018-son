SELDSAME dinosourusspore van die grootste dier wat die planeet ooit bewandel het, is in Skotland gevind. Tientalle van die 170 miljoen jaar oue fossiele van die allervroegste souropode is op die Isle of Skye in ’n strandmeer vol modder opgediep. Souropode het tot 15 m lank geword en kon tot 10 ton weeg. Spore van teropode – die ouer verwante van Tyrannosaurus rex, wat 2 m lank geword het – is ook gevind. Dis glo die oudste dinosourusfossiele wat nóg in Skotland ontdek is. – telegraph.co.uk