DIE Suid-Afrikaanse Agentskap vir Maatskaplike Sekerheid, beter bekend as Sassa, het ’n nuwe waarnemende uitvoerende hoof. Abraham Mahlangu vervang Pearl Bhengu, wat in Julie verlede jaar as waarnemende hoof van Sassa aangestel is, het Paseka Letsatsi, woordvoerder van Sassa, gesê. BedankDit volg nadat Bhengu gevra is om na haar ou provinsiale pos in KwaZulu-Natal terug te keer. Bhengu het Thokozani Magwaza vervang, wat uit die pos bedank het. Mahlangu is ’n voormalige hoofinligtingsbeampte by Sassa en sal die agentskap se vierde uitvoerende hoof in minder as twee jaar wees.