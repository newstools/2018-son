JY MOENIE “15 Van die Bestes: ’n Kollig op SA Musiek” by die jaarlikse Suidoosterfees in die Kunstekaap­teater misloop nie. Een van Kaapstad se gewilde ontluikende sterre, Jarrad Ricketts, sal jou in hierdie musiekstuk met sy mooi stem betower. Die kunstenaars wat saam met hom optree, is Gary Naidoo, Lucy Tops, Liande Valentyn, Jon-E en Celeste, asook ’n vyfstuk-orkes. Die kunstenaars sal jou laat dans op die hits van legendes soos Brenda Fassie, Jonathan Butler, Mango Groove­ en Richard­-Jon Smith. Die teaterstuk is vandag van 14:00 tot 15:00 op die planke.