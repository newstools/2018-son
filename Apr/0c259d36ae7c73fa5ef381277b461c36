DIE voormalige Springbokflank Luke Watson spits hom nou toe op afrigting. Watson is die afrigter van die Polisie-rugbyspan. Dié span het Saterdag in die eerste ronde van die Oostelike Provinsie se Grand Challenge naelskraap verloor. Park was met 24-20 baas oor die Bobbies in dié klipharde stryd op Londtpark in Port Elizabeth. Aanduiding Die groot verrassing van die naweek was die nuweling in die reeks, Mission­vale. Dié het Despatch met 10-5 geklop. As die tellings van die wedstryde in die eerste ronde enigsins ’n aanduiding is, gaan sake vorentoe selfs nóg mededingender raak. In die meeste wedstryde het weinig die spanne van mekaar geskei. Gardens het die grootste oorwinning behaal deur Star Of Hope met 45-12 te klop. Die uitslae: Grand Challenge Missionvale 10, Despatch 5; Park 24, Polisie 20; Grahamstad Brumbies 45, Wind­vogel 23; Spring Rose 24, African Bombers 18; Gardens 45, Star Of Hope 12; Kruisfontein 12, Harlequins 10; Patensie Barbarians 21, Jeffreysbaai 19; Madibaz 36, Born Fighters 21; Surburban 33, Gelvan Wallabies 11. Grens se Superliga Breakers 41, Black Eagles 6; Polisie 38, Berlin Tigers 5; Fort Hare 77, Ocean Sweepers 22; Swallows 36, Old Selbornians 28.