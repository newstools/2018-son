ESKOM het die publiek gewaarsku teen ’n moontlike werwing-scam wat tans op verskillende sosialemedia-platforms die ronde doen. Vrydag het die nasionale elektrisiteitsverskaffer werksoekers die versekering gegee dat Eskom se eie webwerf die enigste platform is waar hulle oor werkgeleenthede by die maatskappy ingelig sal word. Die maatskappy se verklaring van Vrydag lui: “Hierdie is tans die enigste betroubare werksoek-site vir Eskom-vakatures. “Die publiek word aangeraai om net dié webwerf te gebruik om na betrekkings wat Eskom adverteer, te soek of daarvoor aansoek te doen. Die fake job posts is op Facebook en Twitter aangestuur. – News24