DIE Automobiel-Assosiasie (AA) het aangekondig die prys van brandstof sal in Mei ’n rekordhoogte bereik. Die AA het kommentaar gelewer op die ongeouditeerde maandeindpetrolprysdata wat deur die Sentrale Energiefonds bekend gemaak is. “ ’n Kombinasie van die geweldige verswakking van die rand teenoor die dollar en die toename in internasionale oliepryse sorg vir ’n rekordhoogte van R15/F,” het die AA gesê. Die vorige hoogste prys was laas jaar in Desember toe petrol R14,76/F gekos het. Petrol sal met 92c/F styg, diesel met R1,07 en paraffien met R1,06. – Wheels24