ROBERTSON. – “Dis baie beter om vullis te ver­wyder as om heeldag by die huis te sit.” Só redeneer ’n groep mans wie se taak dit deesdae is om hul dorp mooi skoon te hou. Dié lojale werkers is baie trots daarop dat dit hul plig is om hul dorp skoon te hou. Die Langeberg-munisipaliteit huur hulle vir ’n drie maande lange skoonmaakprojek. Die werkers gooi reeds van soggens vroeg die geringste stukkie vullis in alle woonbuurte in swart vullissakke. Hulle sê hulle is bitter bly dat die munisipaliteit werk bied aan werklose inwoners. Verstryk Dis vir hulle ’n verligting dat hulle nou weer kos op die tafel kan sit vir hul huishoudings. Daar bly egter net drie weke oor voordat hul kontrak verstryk. Hulle sê hulle sal dit waardeer as die munisipaliteit dit goeddink om hul kontrakte te verleng.