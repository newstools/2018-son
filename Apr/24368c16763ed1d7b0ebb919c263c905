DIE polisie soek steeds na die moordenaars van die man wat op Mnandi-strand in sy kar aangeval en vermoor is. Colin Isaacs (39) van Rocklands in Mitchells Plain is Sondag in die oggendure doodgeskiet. Dis toe hy en sy vrou, Chantal (39), en twee van hulle vriendinne op ’n uitstappie op die beach gegaan het. Chantal en een van die vriendinne was nog op die strand toe hulle die skote hoor klap het. Isaacs en die ander vriendin het in sy VW Citi Golf gesit en wag. Gevlug Isaacs is een keer in die arm en een keer in die bors getref. Die aanvallers het hom en die vriendin uit die kar gesleep en daarmee weggery. Chantal en die ander vriendin het by bosse in gevlug. Die twee vrees­bevange vroue het ure lank in die bosse geskuil. Chantal is eers by die huis in kennis gestel dat haar man in die aanval vermoor is. Kapt. FC van Wyk, ’n polisiewoordvoerder, sê Isaacs is op die toneel dood. Van Wyk het gesê die kar is Maandag in Tafelsig gevind.