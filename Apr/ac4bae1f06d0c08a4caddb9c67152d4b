WANNEER Eminem en Dr. Dre saam in die studio is, is dit magic. Die rapper het Donderdagaand laat ’n foto van hom op Instagram gelaai waar hy in die studio sit. Sy skoene was uitgeskop en hy het daar in sy sokkies gesit. Hy het die foto ge-caption met: “In studio met Dre.” Ons weet die twee is soos vinkel en koljander en van die beste rappers van ons tyd. Ek kan nie wag om te hoor waarmee hulle besig is nie. En nog minder kan ek wag om Shady op die Coachella-fees te sien optree nie. Die uiters gewilde musiekfees het Vrydag begin en hou aan tot 22 April. En die beste nuus is, jy kan dit live op YouTube kyk!