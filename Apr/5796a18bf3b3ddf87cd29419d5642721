HOEWEL Mthatha Bucks Saterdag in die Makhulong-stadion met 3-0 vasgeval het teen Highlands Park, het hy steeds ’n kans op oorlewing. Bucks het soos verwag gesukkel teen die kam­pioen van die Nasionale Eerste Liga (NFD). Bucks was duidelik nie opgewasse teen Park nie en het vroeg reeds die eerste doel afgestaan. Park het sy ander twee doele vinnig aan die einde van die wedstryd aange­teken. Almal Die 3 punte ná dié oorwinning bied Park nou ’n voorsprong van 18 punte oor Black Leopards. Bucks het steeds drie wedstryde oor in die NFD-seisoen. Hulle sal almal moet wen om relegasie na die Tweede Liga vry te spring. Dis ook danksy ander uitslae die naweek dat Bucks nog oorleef, hoewel hulle steeds onderaan die puntelys is (16de). Bucks sal Jomo Cosmos, Real Kings en Super Eagles moet klop om volgende seisoen weer in die NFD te speel. Cosmos is egter in die derde plek en het ambisies om die promosie-uitspeelreeks te haal. Dit sal dus vir Bucks weer ’n groot stryd wees om hul status te verdedig.