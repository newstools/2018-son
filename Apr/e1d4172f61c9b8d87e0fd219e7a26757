DIE Britse bokskampioen Anthony Joshua se mikpunt is nou om al die swaargewig-titels in die wêreld te dra. Joshua het Deontay Wilder, die WBC-titelhouer, genoem as die persoon wat hy moontlik volgende wil aanvat. Dít nadat hy die Nieu-Seelander Joseph Parker Saterdag ná 12 rondes op die telkaart geklop het. Dit is die eerste keer dat Parker tot die laaste ronde gedwing word. Met sy oorwinning oor Parker het Joshua die WBO-gordel by sy WBA Super, IBF en IBO-gordels gevoeg. Wilder se WBC-titel is die enigste een wat Joshua nie om sy middellyf het nie. “Wil ek die wereld se onbetwiste swaargewigkampioen word? Ek is nie oor die hype nie, dit gaan oor besigheid. So kom ons doen die besigheid,” het Joshua na die geveg gesê. “Kom ons kyk wat die toekoms inhou. Ek is reg vir enigiets.” Joshua het dit duidelik gemaak hy wil Wilder in Brittanje aanvat, eerder as in Las Vegas. - Reuters