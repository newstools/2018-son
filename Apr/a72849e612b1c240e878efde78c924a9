DIE DA het die afgelope naweek sy nasionale kongres in Tshwane gehou.Tydens die kongres is vanoggend ook ’n nuwe leierskorps gekies.Mmusi Maimane en James Selfe is onderskeidelik onbestrede verkies tot leier en voorsitter van die federale raad van die party.Mayor van Nelson Mandelabaai, Athol Trollip is as voorsitter verkies. Hy het meegeding teen Solly Msimanga, Tshwane mayor, en Annelie Lotriet, parlementslid en voorsitter van die party in die Vrystraat.Die ondervoorsitters verkies is dr. Ivan Meyer (minister van finansies in die Wes-Kaap), Michael Waters (adjunk-hoofsweep in die nasionale vergadering) en Refiloe Nt’sekhe (nasionale woordvoerder).Thomas Walters is ook herkies as ondervoorsitter van die federale raad en Dion George is verkies tot voorsitter van finansies.Die DA het ook Vrydag leiers vir sy vroue en jeugstrukture gekies.Luyolo Mphithi, direkteur vir politieke administrasie in die Stad Johannesburg, is tot jeugleier gekies en dr. Zahid Badroodien, raadslid in die Stad Kaapstad, tot jeugvoorsitter.Dr. Nomafrench Mbombo, minister van gesondheid in die Wes-Kaap, is tot vroueleier verkies en Safiya Stanfley, lid van Noord-Kaapse wetgewer, haar adjunk.  