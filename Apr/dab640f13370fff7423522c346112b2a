NATHAN Gertse, ’n voor­malige verdediger van Ajax Cape Town, keer terug na die Premierliga om sy loopbaan by Chippa United voort te sit. Son kan eksklusief onthul die 26-jarige Gertse het reeds met die Chilli Boyz ’n kontrak geteken wat hom die volgende twee seisoene in Port Elizabeth sal hou. Gertse was ook op die radar van klubs soos Free State Stars, maar Chippa het nie op sy pos geslaap nie en die veelsydige speler se dienste opgeraap. Die vorige paar seisoene het Gertse in die Nasionale Eerste Liga meegeding, waar hy vir klubs soos Cape Town All Stars, Santos en Stellenbosch FC uitgedraf het. Volgens ’n betroubare bron by All Stars is dit goed vir spelers soos Gertse om groener weivelde te soek, aangesien Stars sy NFD-franchise aan Moroka Swallows verkoop het. Son kan ook eksklusief onthul Gertse se All Stars-spanmaat Ricardo Ndiki het ’n kontrak met die PSL-span Free State Stars geteken. “Kyk, ons kan nie in die spelers se pad staan nie omdat hulle­ge­sinne het om na om te sien,” het die bron gesê.