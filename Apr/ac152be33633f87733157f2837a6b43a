DIE Protea-krieketster Kagiso Rabada sal weens ’n rugbesering nie in vanjaar se Indiese Premierliga (IPL) in aksie wees nie. Dié jong snelbouler (22) is in die pas afgelope toetsreeks teen Australië as die speler van die reeks aangewys. Hy het egter in die vierde toets, wat Dinsdag op die Wanderers in Johannesburg geëindig het, probleme met sy lae rug begin ondervind. Rabada kan tot drie maande buite aksie wees.