KOURTNEY Kardashian wil verseker dat minder skade­like makeup-produkte op die rakke is. Die realiteitster raak nou heel polities. Verbeel jou! Sy gaan saam met omgewingsaktiviste voorleggings aan wetgewers doen oor wette rakende grimering wat nie op diere getoets is nie. Kourtney (39) het vroeër dié week in Washington, DC, aangekom met die hele spul kameramanne van die show Keeping up with the Kardashians. Volgens TMZ gaan die ma van drie saam met die Environmental Working Group werk om skoonheidsmiddels te verbeter en te reguleer. Sy het al voorheen die lys produkte genoem wat glad nie in die Kardashian-skoonheidsreeks gebruik word nie. Kourt soek omgewingsvriendelike skoonheidsprodukte. “Ek maak seker die Kardashian Beauty-produkte bevat nie giftige bestanddele nie.” Ek hoop net sy sê vir haar susters hulle moet ophou met plastiese chirurgie. Implants is ook toksies, hoor!