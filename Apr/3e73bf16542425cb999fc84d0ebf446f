DIE couple het in 2016 ge-split, maar dit lyk of hulle weer saam is. Of is hulle? Us Weekly het die naweek berig The Weeknd (28) en Bella Hadid (21) het mekaar die naweek ’n paar keer gesoen. Hulle was by die Coachella-musiekfees in Indio, Kalifornië. ’n Ingeligte het vertel: “Hulle was vatterig. Hulle het ’n paar keer gesoen en Kylie en Kendall Jenner was ook daar.” Hoewel dit gelyk het of die twee weer bymekaar is, het The Weeknd – sy regte naam is Abel Makkonen Tesfaye – ook aandag aan DJ Chantel Jeffries gegee. Sy is die eks van die Kanadese popster Justin Bieber. The Weeknd het sy arms om haar gehad en die twee het saam rondgeloop. Chantel is ook gesien waar sy haar kop op sy skouer laat rus het. – Daily­ Mail