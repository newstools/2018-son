GWEN Stefani is klaar met The Voice. RadarOnline berig dat Blake Shelton se meisie nie sal terugkeer as ’n beoordelaar in die volgende reeks van dié gewilde sangkompetisie nie. Blake is ook ’n beoordelaar in dié show. ’n Ingeligte sê almal is warm onder die kraag oor dié ster ’n lange gooi: “Gwen kom nie terug na The Voice nie. Almal is eintlik ontsteld daaroor, want sy is ’n gewaardeerde lid van die The Voice-familie.” ’n Ander ingeligte sê Gwen is gedwing om te kies tussen dié show en om in Las Vegas te gaan bly vir 25 shows daar. Die ingeligte wei uit: “Dis ’n gulde geleentheid vir haar, maar Gwen weet sy is welkom om enige tyd terug te kom na The Voice.” Wel, haar berk – en natuurlik die kykers – gaan haar baie mis.