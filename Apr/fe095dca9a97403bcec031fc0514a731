DAAR gaan volgende seisoen meer gefokus word op skole wat tradisioneel nie krieket speel nie of intussen opgehou het om dié sport te beoefen. Rudi Claassen, president van die Suidwestelike Distrikte-krieketunie, sê sy unie het gedurende die afgelope seisoen op skolevlak groot sukses beleef, maar nog meer gaan gedoen word. Claassen sê: “Ons het ’n kompetisie begin waarin ons ses skole identifiseer wat weens hul eie redes opgehou het om aan ons kompetisie deel te neem. “Die kompetisie is oor twee naweke gehou en die Laerskool Dellville Park het bo geëindig. Daar word beoog om meer skole te betrek. “Ons is ook trots op wat ons streekskole se ontwik­kelingsveldtog, die HUB­program, tot dusver vermag het.” Die D’Almeida-HUB-span van Mosselbaai het die o. 19-promosieliga-titel gewen, terwyl Oakdale se o. 15B-span die afdelings­titel losgeslaan het.