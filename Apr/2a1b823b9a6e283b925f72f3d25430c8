TWEE DA-raadslede in die Stad Kaapstad het gisteroggend op ’n koukusvergadering mekaar glo byna met die vuiste bygekom. Die koukus het op dié meeting ten gunste van ’n mosie van wantroue teen die Kaapse burgemeester, Patricia de Lille, gestem. Van die 127 raadslede wat die vergadering bygewoon het, het 77 vir die interne mosie van wantroue gestem. Altesaam 39 het daarteen gestem en 11 lede het van die stemming weggebly. Dinge tussen die voorsitter, Mzuvukile Nikelo, en Siyabulela Mamkeli, nog ’n lid, het glo warm geraak, soseer dat hulle mekaar amper met die vuiste geslaan het. Die vergadering is vir ’n paar minute verdaag terwyl die twee gekalmeer het. Een van De Lille se grootste vyande in die DA, JP Smith, in sy amp as die adjunk-koukusleier, is die mees senior lid van die koukus aangesien die DA vroeër De Lille by alle partyvergaderings verbied het. Smith beskryf die aantygings dat Mamkeli en Nikelo mekaar amper met die vuis bygekom het, as “b*llsh*t”. ’n Raadslid wat anoniem wil bly omdat koukusvergaderings vertroulik is, sê egter Nikelo het sy cool verloor nadat Mamkeli beswaar gemaak het oor sy manier van die vergadering bestuur, wat hy as “partydigheid” beskryf het. Dié anonieme councillor, wat ’n supporter van Smith is, sê Nikelo was glad nie beïndruk met Mamkeli se aantygings dat hy (Nikelo) deur Smith voorgeskryf word oor hoe om die vergadering te bestuur nie. Nog ’n raadslid, ’n ondersteuner van De Lille, sê ook Mamkeli en Nikelo was naby aan ’n fist fight. Rodney Lentit, die voormalige DA-koukusleier in die Wes-Kaapse provinsiale parlement en ook ’n De Lille support­er, sê op sy Facebook-blad die uitslag van die stemming wys dat die DA in die raad nou in drie verdeel is. Smith sê hy reject enige aantygings dat van die raadslede byna in ’n fist fight betrokke geraak het. Hy sê die suggestion dat die vergadering meer onbestendig as die vorige meet­ing was, is nie waar nie. Smith het egter bevestig hy gaan aan die voorsitter van die DA se federale raad, James Selfe, skryf en vra vir toestemming om ’n stemming oor ’n mosie van wantroue in De Lille te hou. Nikelo het ontken hy en Mamkeli het mekaar byna met die vuiste geslaan. Hy sê: “DA-vergaderings raak baie dikwels warm, maar daar is nooit ’n punt waar ons mekaar met vuiste wil slaan nie. “Ek ontken die bewerings dat ek en Mamkeli amper handgemeen geraak het.” Mamkeli het gister geweier om kommentaar te lewer.