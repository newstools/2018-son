DIE Wes-Kaapse polisie onder­soek ’n skietvoorval waarin drie mense dood is. Die voorval het Donderdagaand by ’n taxirank in Main Road, Delft, gebeur. Kapt. FC van Wyk, ’n polisiewoordvoerder, sê drie ander mense is ook in die voorval beseer. “Daar is drie moordsake en drie sake vir poging tot moord by die polisie geregistreer vir ’n ondersoek,” het kapt. Van Wyk gesê. Hy het ’n beroep op die lede van die gemeenskap gedoen om na vore te kom as hulle enige verdere inligting oor die voorval het. In hierdie geval, kontak Crime Stop by 08600 10111.