GARDENS se rugbyspan sal sy kragmeting met Windvogel Saterdag met groot vertroue kan aanpak. Die Groentruie van Uitenhage het Sondag met hul oorwinning met 23-17 oor Progress gewys daar moet in vanjaar se Grand Challenge-reeks met hulle rekening gehou word. Gardens sal egter nie die besoekers kan onderskat nie. Windvogel het self die afgelope naweek windmakerig vertoon en is net-net met 26-24 deur Trying Stars geklop. Park en die span van Harlequins pak mekaar op Londtpark en dit behoort ’n riller te wees. Onlangse wedstryde tussen dié twee spanne was baie mededigend. Dit sal weer die geval wees. Albei spanne is boonop goed op dreef. Harlequins het die naweek vir die grootste sege gesorg toe hulle Spring Rose­ met 52-7 geklop het. Park het ook sy spiere gebult deur Bombers met 27-16 onder te kry. Die o. 21-liga het nie gisteraand afgeskop soos aanvanklik beplan is nie. Die laat insluiting van Suburban, Gelvan Wallabies en Polisie het veranderings aan die bepalings te weeg gebring. Dié liga sal nou Woensdag begin. Die bepalings is: Groep A: Gardens t Windvogel, Trying Stars t Brumbies, Missionvale t Progress, Suburban t Star of Hope, Wallabies t Despatch. Groep B: Kruisfontein t Madibaz, Jeffreysbaai t Born Fighters, Spring Rose t United Barbarians, Park t Harlequins, Polisie t African Bombers. Afskop: 15:30.