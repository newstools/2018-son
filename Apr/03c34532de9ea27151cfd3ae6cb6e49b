’N VERDAGTE is gister in Kareedouw met duisende rande se dagga gearresteer. Volgens kapt. Gerda Swart, polisiewoordvoerder, het dié arrestasie plaasgevind danksy op en wakker polisiebeamptes van Kareedouw. “Lede het omstreeks 12:05 ’n verdagte persoon gewaar wat ’n groot sak in Riebeeckstraat ronddra. Die persoon is deursoek. Geprys “Daar is 13,365 kg dagga ter waarde van R26 000 in die sak gevind,” sê Swart. Die 33-jarige man is gearresteer op aanklag van die besit van dagga en sal na verwagting vandag in die Humansdorp-landdroshof verskyn. Kol. Simon Swarts, bevelvoerder van die Humansdorp-cluster, het die span geprys vir die goeie werk.