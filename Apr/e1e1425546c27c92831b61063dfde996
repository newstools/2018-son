’N PLAASLIKE koor­leier van Mosselbaai het ’n slag geslaan toe hy glo die tromspeler se jare lange girlfriend afgevry het. Só vertel die gebroke drummer boy wat homself net as “Sticks” bekendstel. Sticks vertel: “My verhouding laat my hart nou pyn. En ons het ook ’n vyfjarige seuntjie saam.” Sticks, wat in Aslapark woon, sê hy gaan nou maar die plaaslike Bethel-koor los oor hul koorleier net ogies vir sy stukkie se drumsticks het. Hy vaar uit: “Hy het my lover gesteel. Als het verlede jaar begin toe my girlfriend die koor as sopraansangeres ge-join het.” Sticks het onraad begin vermoed toe sy girlie glo saam met ander vroue koorsessies begin bywoon het. Maar sy het al hoe later saans tuisgekom. Elke keer met ’n klomp verskonings. Dié dinge het Sticks laat besluit om sy stokkies neer te sit. Hartseer vertel hy: “Sy het nou by my uitgetrek en by haar ma gaan bly – waar haar nuwe boy­friend by haar kan kom kuier.” Wat die ritme uit hom gehaal het, is toe hy die twee eendag in die koorleier se kar gekry het. Hy kla: “Ek was die een wat my girlfriend aangemoedig het om haar by die koor aan te sluit oor haar pragtige stem. Kyk nou waar het dit my gebring! Die girl, Lucy Bowman (26), het geweier om te praat oor die beweerde nuwe verhouding met die koorleier. Sy sê wel: “Ek kon nie meer langer saam met hom (Sticks) woon nie.” Basil Peter, die koorleier, het botweg geweier om kommentaar op die stories te lewer.