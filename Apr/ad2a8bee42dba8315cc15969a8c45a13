AFRIFORUM is deur Johannesburg Pride, ‘n organisasie wat die grootste gay-parade in Afrika reël, gevra om hul kommentaar terug te trek wat die reënboogvlag met die ou-Suid-Afrikaanse vlag vergelyk. “Johannesburg Pride sal enige verdere vergelyking met die reënboogvlag as ‘n direkte verklaring van homofobie sien,” het die organisasie in ‘n verklaring gesê. “Johannesburg Pride vra dat Afriforum onmiddellik hierdie vergelyking met ons simbool van trots sal terugtrek.” Afriforum se uitlatings hou verband met hul antwoord op ‘n hofstukke waarin die Nelson Mandela-stigting aansoek doen vir die ou vlag om verban te word. Johannesburg Pride sê in ‘n verklaring die reënboogvlag is ‘n simbool van gelykheid, liefde, insluiting, aanvaarding, diversiteit en verdraagsaamheid. 'Dit is in skerp kontras met die die ou Suid-Afrikaanse vlag wat met die onderdrukking van rasse in die Apartheid-regime verbind word.' Kallie Kriel, uitvoerende hoof van Afriforum, se die verbanning van die ou vlag sal ‘n terugslag wees vir vryheid van spraak. “As jy sekere goed begin verban, wat is volgende,” het Kriel gesê. - News24