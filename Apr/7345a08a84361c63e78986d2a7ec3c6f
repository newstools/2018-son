DIE polisie het vyf verdagtes vir ’n kaping in Kraai­fontein gearresteer. Volgens ’n polisiewoordvoerder, lt.kol. Andrè Traut, het die cops gereageer op ’n opsporingsein van ’n kar wat gisteroggend gesteel is. “Lede van die Maitland Flying Squad was om 03:50 besig met patrollie toe hulle van die voorval hoor. “Die Toyota Corolla is ’n paar minute te­vore gekaap. “Die polisie het die kar agtervolg. “Dis in Botfonteinweg afgetrek. “Vyf insittendes tussen die ouderdomme van 21 en 28 is in hegtenis geneem.” Volgens Traut is die kar deurgesoek en daar is afgekom op ’n fake vuurwapen, sewe selfone en toerusting wat gebruik word om by huise in te breek – insluitende ’n crowbar. Die verdagtes sal binnekort in die Blue Downs-hof verskyn.