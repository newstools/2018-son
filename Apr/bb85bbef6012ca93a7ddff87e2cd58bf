WAAR hou politically incorrect jokes op en waar begin vrek swak smaak? Wel, dis Hollywood, so, besluit maar self. Ek lees op Huffpost die komediante Chelsea Handler en Jimmy Kimmel kry lip op sosiale media ná jokes wat as homofobies beskou is. Eers het Chelsea op Twitter oor die Yanks se regter-generaal, Jeff Ses­sions, afgesak: “Jeff Sessions is beslis ’n bottom.” Die twiet het meer as 5 000 reaksies gekry, met baie wat voel sy sit die pot mis. Sy het later getwiet sy is ’n bottom en trots daarop. Chelsea het gays ook vroeër vanjaar moerig gemaak met ’n twiet waarin sy sen. Lindsey Graham uitdaag om uit die kas te klim. Meanwhile het Jimmy onder skoot gekom toe hy na gay-seks verwys het wat gemik was op Sean Hannity, die ultrakonserwatiewe Fox News-aanbieder en bekende aanhanger van die Yank-president, Donald Trump. “Wanneer jou clown make­up aan Trump se h*l afsmeer, laat dit sy gat soos ’n lemoen-roomysie lyk?” lees die twiet. Bygesê, Jimmy en Sean is al lank in ’n bekgeveg betrokke, want Kimmel verag Trump. Sean het toe sy klas gewys deur na Jimmy te verwys as ’n “assclown” en hom ook uitgeskel omdat hy fun gemaak het van Trump se vrou se aksent. En toe breek die internet omtrent. Dinge het só handuit geruk dat Jimmy later om verskoning gevra het nadat Trump se aanhangers hom, sy vrou en hul kind met die dood gedreig het. 