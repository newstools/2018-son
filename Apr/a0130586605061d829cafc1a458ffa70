PRIYANKA Chopra het onthul sy is verlede jaar weens haar velkleur afgekeur vir ’n rol in ’n movie. “Dit het my geraak,” het die 35-jarige Indiese skoonheid aan InStyle gesê. Priyanka het gesê sy was oorgehaal vir die movie toe iemand haar agent bel en sê: “Sy is die verkeerde – watter woord het hulle gebruik? – physicality.” Die voormalige Mej. Wêreld en ster van die TV-reeks Quantico sê sy het eers nie verstaan wat fout is nie. Sy wou weet: “Moet ek maerder wees? Meer in shape? Beter maag­spiere hê? Wat bedoel hulle?” Dis toe dat haar agent verduidelik: ‘Ek dink, Priy, hulle bedoel hulle wil iemand hê wat nie bruin is nie.” Die superster het ook haar kant gestel oor die feit dat mans in die algemeen meer verdien as vroue. Sy het gesê soms kry die hoofaktrise ’n skrale 5% van wat die hoofakteur betaal word. – Daily Mail