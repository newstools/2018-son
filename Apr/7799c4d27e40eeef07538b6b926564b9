VERBEEL jou jou dêrra is ’n liegbek en ’n cheater, maar jou ma doop jou True! Ek weet regtig nie wat Khloé Kar­dashian besiel het om haar stomme dogtertjie True te noem en boonop die telg op te saal met haar cheater-pa, Tristan Thompson, se van nie! Volgens EWN heet die kindjie True Thompson. Tristan het laas week die wêreld op hol gehad oor hy nie sy lat in sy broek kan hou nie. Daar was video’s en foto’s van hoe hy die hoog swanger Khloé keer op keer met verskillende vroue verneuk. Dié storie het die koerante gehaal net ’n dag voordat Khloé die lewe aan hul telg geskenk het. As ek so na die kindjie se naam kyk, dan lyk dit asof die gerugte true is dat sy haar cheater-berk gaan terugvat. Dis is nou net pleinweg pateties, as jy my vra. In elk geval, True gaan darem nie uit voel nie, want haar niggies en neefs het vreemde name. Daar is North, Saint, Reign en Dream. En daar is darem tweetjies met twee minder vreemde name – Mason en Penelope.