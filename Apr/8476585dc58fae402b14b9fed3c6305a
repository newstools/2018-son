COPS in Kabega Park ondersoek ’n moordsaak en gaan ook ’n geregtelike doods- ondersoek doen nadat die lyke van ’n bejaarde couple in hul huis in Sherwood in die Baai aangetref is. Kapt. Mali Govender, ’n poli­siewoordvoerder, sê gister omstreeks 07:00 het ’n neighbour wat besig was om by die Everwood-kompleks in Worthingweg uit te ry, ’n nota op die egpaar se huis se venster gesien. Die nota lui dat wie ook al dit lees, die polisie moet kontak. Gehang ’n Lid van die kompleks se body corporate is hiervan laat weet, waarna die polisie in kennis gestel is. Toe die polisie by die huis ingaan, het hulle op die lyk van ’n 64-jarige man afgekom waar dit in die garage hang. Die lyk van sy 67-jarige vrou het agter in sy bakkie gelê. Son verneem die vrou is na bewering op Paasmaandag met ’n hamer doodgeslaan. Govender sê in dié stadium is die tyd en oorsaak van die vrou se dood nog onbekend. Sy sê dit sal net bepaal kan word nadat die nadoodse ondersoek afgehandel is. Volgens Govender het die polisie verskeie notas op die toneel opgetel. Die egpaar het alleen gewoon. Hul name word in dié stadium weerhou totdat hul naasbestaandes in kennis gestel is.