GEORGE. – ’n Man is hier gearresteer op ’n klag van kinderverwaarlosing. Hy’t twee minderjarige kinders glo gebruik om by die robotte in Conville vir kos en geld te bedel. Die twee kids (8 en 10) is ’n algemene gesig in Nelson Mandela-boulevard. Die pa (32) is deur die eenheid gemoeid met gesinsgeweld, kinderbeskerming en seksuele oortredings (FCS) aangekeer nadat die kids se tante, bure en lede van die gemeenskap hom verkla het. Die tante sê die kids se ma is altyd weg met werk. Die inwoners het die pa beskuldig dat hy nie die kinders versorg nie en hulle sonder toesig los. Suzan March, ’n gemeenskapswerker, sê ’n buurman het haar vertel die kinders word in die huis toegesluit en hulle word gestuur om te gaan bedel. “Die saak is toe by die polisie aangegee. Ek dink nie die ma was bewus van wat aangegaan het nie.” AO Karel Botha sê sulke gevalle moet dadelik ingebel word by 044 803 4621.