DIE Stad Kaapstad wil van Julie af op ’n nuwe manier geld eis vir die elektrisiteit wat hy aan inwoners verskaf deur sy nuwe home user tariff. Die rede hiervoor is dat Kapenaars te veel krag bespaar en die Stad nou nie die koste van infrastruktuur-onderhoud kan bybring nie. Die verandering raak inwoners met ’n prepaid-meter in ’n huis wat meer as R1 miljoen werd is, of diegene wat ’n kredietmeter het ongeag die eiendom se waarde. Inwoners in daai kategorie sal voortaan ’n vaste R150 per maand betaal, ongeag hoeveel krag hulle gebruik. Businessinsider.co.za het bereken kragrekeninge sal nie juis baie verander nie, maar dit sal ook nie meer veel baat om krag te probeer spaar nie.