’N PA in Viëtnam het sy laaitie gehelp om ’n los tand uit sy mond te kry. Hy het egter ’n ongewone instrument gebruik – ’n kruisboog! ’n Video wat vandeesmaand in Lào Cai gemaak is, wys hoe die pa die knapie se los tand met ’n tou aan die kruisboog vasmaak. Die pa laat die kind toe om die sneller self te trek. Die tou skiet vorentoe en die tand vlieg by die seun se mond uit. “Dít is hoe my seun sy eie tand getrek het,” het die pa aanlyn geskryf. – UPI