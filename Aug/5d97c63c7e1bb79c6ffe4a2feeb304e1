MZANSI is Chris Tucker se tweede huis! Die Amerikaanse komediant is baie opgewonde oor sy toer later dié jaar in Suid-Afrika. Hy gaan shows in Johannesburg, Kaapstad en Durban doen. Die Rush Hour-akteur het aan Channel24 gesê dat onse land vir hom baie na aan die hart lê. Dit is nie sy eerste keer dat hy Mzansi toe kom nie. Hy het heel opgewonde vertel van die kere toe hy hier was met sy promotional movie-toere, oud.pres Thabo Mbeki se inhul-diging en die opening van Oprah Winfrey se skool hier in Suid-Afrika. Die grapjas pak uit: “Suid-Afrika sal altyd een van my gunstelingplekke wees.” Hy het bygevoeg dat hy hoop om ’n tydjie af te knyp om op ’n lekker safari te gaan en hy wil hierdie keer ook ’n draai gooi by wyle oud.pres Nelson Mandela se woning as hy in November terugkeer “huis toe”.