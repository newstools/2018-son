’N GEWESE gangster is doodgeskiet en ’n gestremde man gewond in afsonderlike skietvoorvalle Dinsdag in Mitchells­ Plain. Esvon Thomas (29), alias Kat, is omstreeks 17:00 in Snapdragonstraat, Lentegeur, afgemaai. Hy is verskeie kere in die kop en bors geskiet en is op die toneel dood. Volgens Esvon se hartseer pa, Willem, was sy seun nie meer by bendes betrokke­ nie. “Hy was nog twee jaar laas met die gangsters deurmekaar. “Hy het Dinsdag ’n casual job gaan doen en is geskiet toe hy op pad huis toe was.” Die gesin weet nog glad nie hoekom Esvon geskiet is nie. Thomas het Esvon as ’n rustige persoon beskryf wat lief vir sport was. ’n Gestremde man (28) is kort voor die moord op Thomas ook in ’n bendeskietery gewond. Die voorval het 16:45 in Tulipstraat, ook in Lentegeur, plaasgevind. Die man is in die bors gewond en per ambulans hospitaal­ toe geneem. Hy is steeds in die hospitaal en sy toestand is as ernstig beskryf. Webbs het op ’n bike gery toe daar uit ’n silwer BMW op hom losgebrand is. Die voorval het 17:30 ’n hanetree van die Stones shebeen in Torbayweg ge- beur. Webbs is verskeie kere raak geskiet en is op die toneel dood. Twee dossiere van moord en een van poging tot moord is aangelê.