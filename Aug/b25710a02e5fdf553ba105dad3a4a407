’N MAN is dood nadat hy eers aan ’n paal vasgemaak en toe deur inwoners gekarnuffel is. Die mob justice-voorval waarin Glenver van Rooyen (33) dood is, het die naweek in Kuyga naby Groenbossies plaasgevind. Die polisie het dié moord skerp veroordeel en inwoners gevra om nie die reg in hul eie hande te neem nie. Kol. Priscilla Naidu, ’n polisiewoordvoerder, sê die voorval het Saterdagoggend vroeg gebeur. “Die gemeenskap beweer dat Van Rooyen in ’n voertuig gevind is. Klaer “Terwyl hulle vir die polisie gewag het, het sowat 150 mense hom gegryp en aan ’n paal vasgemaak. “Hy is erg geslaan en is in die hospitaal dood. Die klaer by wie se voertuig hy na bewering probeer inbreek het, het nie ’n saak gemaak nie.” Volgens Naidu het die polisie ’n moorddossier aangelê. Genl.maj. Thembisile Patekile, bevelvoerder van die Mountweg-cluster, sê: “Verantwoordelike burgers meld misdaad aan en pas nie hul eie straf toe nie, maak nie saak hoe kwaad hulle is nie. “Die SAPD streef daarna om ons inwoners te beskerm en sal aanhou om die wet toe te pas. “Ons sal enige persoon arresteer wat nie binne die wet optree nie.”Volg Maryke Low op Twitter. Stuur nuuswenke aan info@son.co.za.