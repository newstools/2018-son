EEN ding van Eddie Murphy: Hy woeker met sy lat. Skuus, ek bedoel talente. Die grapjas (57) gaan weer derra word – vir die tiende keer! Hy het ’n brood in sy meisie, Paige Butcher (39), se oond gesit. Dit is die tweetjies se tweede bloedjie saam. Een van die akteur se reps het aan die tydskrif People gesê Eddie en Paige se tweede kind sal na verwagting in Desember gebore word. Hul eersteling, Izzy Oona Murphy, is nou twee. Die paar het seker maar besluit om ’n amptelike verklaring uit te reik, want daar is omtrent geskinder toe die blonde Australiër met ietwat van ’n boepensie gewaar is. Die akteur het vier dogters en ’n seun by sy eksvrou, die model Nicole Mitchell (50): Bria (28), Shayne (23), Zola (18), Bella (16) en Miles (25). Hy en Paulette McNeely is die ouers van ’n seun, Eric (29). En hy’t ’n seun, Christian (27), by Tamara Hood. Sy tweede jongste kind, Angel (11), is gebore uit sy verhouding met die Spice Girl Mel B. En ons weet mos hoe stief hy saam met Angel leef. Ek wonder of Eddie nou heeltemal klaar is met kind maak ...