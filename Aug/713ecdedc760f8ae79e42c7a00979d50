DRIE mans het ’n casino in die Cleary Park-winkelsentrum in die Baaise noordelike gebiede beroof en met ’n onbekende bedrag geld spore gemaak. Nou soek die polisie na die driestuks wat Sondag omstreeks 14:15 die casino in dié gewilde mall beroof het. Volgens kol. Priscilla Naidu, ’n polisiewoordvoerder, het hulle by die casino ingekom onder die voorwendsel dat hulle iets wou aflewer. Verlate “Een van die mans het ’n vuurwapen na vore gebring en die personeel aangehou. ’n Onbekende bedrag geld is gevat en hulle het weggery in ’n bakkie,” sê Naidu. Dié bakkie is later verlate gevind in Windvogel. Hier het die polisie verneem die verdagtes het in ’n Quantum geklim en weggery. “Die Quantum is getrace na Bethelsdorp en een persoon is ondervra,” sê Naidu. “Geen geld is teruggekry nie.” Die polisie ondersoek ’n saak van sakeroof.