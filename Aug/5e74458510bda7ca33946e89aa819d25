DIE EFF het ’n voorstel ingedien vir die wysiging van die Wet op die Reserwebank. Die voorstel lui dat dié sentrale bank staatsbesit sal word sodat die minister van finansies (pleks van aandeelhouers) sy direkteure sal aanstel. Julius Malema het die Wysigingswetsontwerp op die Suid-Afrikaanse Reserwebank (SARB) Donderdag ingedien. Suid-Afrika se sentrale bank is een van net ’n paar wêreldwyd wat nog deur private aandeelhouers besit word. Die ANC het ’n voorstel vir die staatsbesit van die Reserwebank in Desember 2017 bekragtig. – Fin24