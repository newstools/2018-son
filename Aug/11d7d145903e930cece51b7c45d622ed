TWEE verdedigingsfoute het Chippa United gister in die Dr. Molemela-stadion duur te staan gekom. Bloemfontein Celtic het hom in sy eerste wedstryd in die Premier-sokkerliga (PSL) met 2-0 geklop. Chippa het goed vertoon met die heelwat balbesit wat hy geniet het. Uitgebuit Celtic het nie juis baie gevaarlik gelyk nie, maar geluk was aan sy kant. Chippa se Frederic Nsabiyumva het kort voor rustyd ’n fout net buite sy doel­gebied begaan, en Celtic het dit uitgebuit. En ná rustyd het die er­vare verdediger Thabo Nthethe ’n strafdoel afgestaan. Chippa kon daarna net nie sy geleenthede benut nie.