DIE hertogin van Sussex­ skud solo in Kanada. Dit is die eerste keer sedert haar royal wedding dat sy sonder haar man, prins Harry, travel. Volgens die Kensington-paleis is die hertogin in Kanada waar sy vir familie en tjommies gaan kuier. Oe, en met familie bedoel hulle seker net haar ma, want as ek Meghan was, sal ek niks met my grootbek-derra te doen wou hê nie. Haar ma bly in Los Angeles en daar is berigte dat sy ook by haar mamma gaan inloer. ’n Bron vertel aan die Mirror dat die paleis ’n brief aan Air Canada gestuur het waarin daar mooi gevra word dat die lugredery seker moet maak daarvan dat niemand die hertogin pla nie. Mense mag nie naby haar kom nie en glad nie kiekies van haar neem nie. Die bron pak uit: “Hopelik­ kan sy ’n oplossing­ vir haar sage met haar pa vind. “Om vir ’n paar dae terug na haar roots te keer, is dalk net wat sy nou nodig het.” Ek is nogal nuuskierig om te sien of sy wel ook met haar pa gaan praat, want dié se alewige swartsmeerdery van sy dogter moet tog net tot ’n einde kom.