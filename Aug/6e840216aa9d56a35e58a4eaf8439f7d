MONTAGU. – Die uitgerekte tamatiemoord-hofsaak het verlede Vrydag in die hof hervat. Colin Conradie (40) word daarvan aangekla dat hy Colin Cloete (57) in 2015 op die plaas Eilandia met ’n plastiekpyp doodgeslaan het. Cedras Prins (45), wat daardie dag saam met Cloete was, is ook na bewering wreed aangerand, maar hy kon ontsnap en het ’n saak by die polisie gaan maak. Vrydag het ’n plaaswerker, Jerome Erasmus (44) getuig hy het op die dag van Colin Cloete se dood ook op die tamatieland gewerk. Erasmus het gesê Conradie se seun, Paul “Pollie” Conradie (24), het op hom en Cloete afgekom. “Pollie het gesê ek moet sy pa moet gaan haal. Ek het in die bakkie geklim en Conradie gaan haal. Geweier “Ek en Conradie het ons by Pollie en Cloete aangesluit, maar ek het toe weer in die bakkie geklim en weggery “Toe was Conradie en Pollie alleen by Cloete. Ek weet nie wat daarna gebeur het nie,” het hy getuig. Nadat Erasmus sy getuienis afgelê het, het Pollie aan die beurt gekom. Hy het egter geweier om te getuig. Conradie moes toe kom getuig, maar het ook geweier om sy getuienis af te lê. Cloete se vrou, Roseline, en haar seun, Johan, het aan Son gesê hulle wil die hele gedoente agter die rug hê en soek net justice. Die saak is tot 28 September uitgestel.