’N DRIEKUNS aan drieë deur die Hoërskool Cillié se regtervleuel Fabian Ford was die hoogtepunt van dié skool se oorwinning van 29-17 die naweek oor Westering. Westering het op sy tuisveld soos ’n warrelwind begin en Cillié sowat 15 minute in sy kwartgebied vasgepen. Cillié het egter nie teruggestaan nie en die tuisspan met puik ver­dediging van sy doellyn weggehou. Hier moet veral die senter Brandon Blaauw (13) se naam genoem word. Hy was rotsvas as verdediger en is ook welverdiend as speler van die wedstryd aangewys. Cillié het daarna die oorhand gekry en met rustyd 17-10 voorgeloop. In die tweede helfte het Cillié die krane behoorlik oopgedraai en nóg twee drieë gedruk. Vir Westering het Ross McNamee, Sisanda Matlalu en Ndinovuyo Holiday deurgaans goeie spel gelewer. Puntemakers: Cillié – drieë: Fabian Ford (3), Cedwyn Grootboom, Bran­don Blaauw; doelskoppe: José Snayers (2). Westering – drieë: Ross McNamee, Sisanda Matlali; doelskoppe: Baphelele Pango (2); strafskop: Pango.