TWEE verdagtes van Lavender Hill het Donderdagnag agter tralies beland weens die besit van onwettige vuurwapens. Kol. Andrè Traut, polisiewoordvoerder, sê lede van die taktiese reaksiespan het hul pligte rondom 22:45 in Lavender Hill uitgevoer toe ’n skietvoorval in Ashley Court hul aandag trek. Die lede het flink gereageer en twee gewapende verdagtes (24 en 32) aangekeer. Die cops het ’n haelgeweer met 20 patrone en ’n rewolwer (.38 Special) afgeneem. Die vermeende gangsters sal na verwagting môre in die Wynberg-landdroshof verskyn om die aanklagte teen hulle te face. – SAPD