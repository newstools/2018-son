ARETHA Franklin is gister op 76 ná ’n stryd teen pankreas­kanker in Detroit, Michigan, oorlede. Vroeg dié week het dit bekend geword die musiek-ikoon is dodelik siek en haar familie is by haar. Channel24 berig die Queen of Soul se loopbaan het oor meer as 60 jaar gestrek en sy het 18 Grammy Awards gewen. Aretha is een van die top-musikante van alle tye en het meer as 75 miljoen albums wêreldwyd verkoop. Haar musiekvriend Stevie Wonder en eerw. Jesse Jackson het voor haar dood by haar ’n draai gaan maak. Selfs haar eks­man Glynn Turman was by haar. Volgens RadarOnline het haar familie vroeër al gereël dat haar gat oopgemaak word. ’n Ingeligte, wat ’n familielid het wat by die Woodlawn-begraafplaas in Detroit werk, piemp: “Haar plot is al oopgegrawe. Ek neem aan die familie het met die mense by die begraafplaas gepraat ...”