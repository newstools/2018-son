’N ONVOLTOOIDE pad tussen Koffiebaai en Mthaleni het die Oos-Kaapse regering oor ’n tydperk van nege jaar R224 miljoen gekos. So antwoord Weziwe Tikana, die Oos-Kaapse LUR vir paaie, veiligheid en skakeling, in die provinsiale wetgewer op ’n vraag van die DA-LPW Marshall von Buchenroder. Von Buchenroder meen die pad het ’n reuse-slaggat geword wat die nodige hulpbronne van die provinsie opsluit sonder enige rasionele verduideliking. “Wie trek voordeel hier uit? “Dit is duidelik nie die mense nie. “Die departement benodig nog R110 miljoen, met die uitsondering van groot brûe, om die pad te voltooi,” het Von Buchenroder gesê. Die projek sal na verwagting teen 2021 voltooi wees. Tikana se antwoord lui die departement het die volgende bedrae gedurende dié tyd bestee: Tikana voeg by dat die geld aan die volgende aspekte van die projek bestee is: Von Buchenroder het uitgevaar dat miljoene rand bestee is aan ’n onvoltooide pad wat agteruitgaan. Volgens hom is dit is onbegryplik dat dit die departement moontlik 11 jaar sal neem om die konstruksie van hierdie 25 km lange pad te voltooi. “LUR, dit is geld in die drein en ’n geval van groot wanadministrasie,” het hy aan Tikana gesê. “Dit is ’n aanduiding van ’n regering wat die hulpbronne van hierdie provinsie – wat beter gebruik kan word – vermors.”