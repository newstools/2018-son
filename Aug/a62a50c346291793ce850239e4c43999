MZANSI se mense is mal oor hulle Brooke­. Die ster Katherine Kelly Lang van The Bold and the Beautiful se fans hier in Suid-Afrikaner het haar met ope arms verwelkom. En die vrou lyk moer goed en fiks vir haar 57 jaar! Fans het amper oor hulle voete geval soos hulle gemol het om met die sepiester selfies te neem. Die aktrise het Maandag in Suid-Afrika geland en sy het sedertien baie fans ontmoet en baie media events bygewoon. Sy het op haar Instagram geskryf: “Ek is so bly om hier in Suid-Afrika te wees. Ek sien uit na die ongelooflike dinge wat ek hier gaan doen.” Die aktrise, wat die ikoniese rol van Brooke Logan in die gewilde oorsese sepie speel, gaan hierdie naweek deelneem aan die Iron Man Challenge in Port Elizabeth. Jy kan ook die aktrise se handtekening vra en ’n foto saam neem op 5 September om 11:00 by die Menlyn Mall in Pretoria. Later die dag om 14:00 maak sy ’n draai by die Maponya Mall in Soweto­. Ek is net baie hartseer dat die antie nie ’n draai in die Kaap ook gaan kom maak nie.