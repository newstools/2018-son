DIE kerk Window of Hope in Strandfontein vier sy 18de bestaansjaar. Die gospelsangeres Alana Wessels van Strandfontein vertel hulle is opgewonde oor wat die Here in hul gemeenskap doen. Die gemeente onder leiding van past. Allen en Merle Thomas reik gereeld uit in die gemeenskap, waar die nood so groot is. Die kerk werk ook gereeld saam met die rehabilitasiesentrum in die area, waarin hulle by verskeie projekte betrokke is. Daar word ook klasse vir werklose mense aangebied en die Mama-projek vaar ook baie goed. Elke Saterdag is daar dansskool by die kerk. Die jeug word ook bemagtig deur sang en drama. Die gospelsangers en -groepe wat Alana inspireer, is Planetshakers, Hillsongs en Rochelle Liedeman. Sy sê in moeilike tye is die woord van God, asook lofprysing- en aanbiddingsmusiek, haar anker. Wessels wil elke vrou bemoedig: “Wees getrou aan jouself en moenie verlore raak in die hoofstroom van wat rondom jou aangaan nie. “Bly gefokus en doen net wat die Here jou geroep het om te doen.” Dit begin 19:00 en die toegang kos R100 per persoon. As jy meer inligting oor die event wil hê, kontak Miraclesq gerus by 063 328 7926.