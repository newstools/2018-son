DIE video van ’n cat fight tussen twee skoolmeisies het sedert Maandag viral gegaan. ’n Vermeende boelie het haar slaansakkie glo ’n p**lbek genoem. Son kan bevestig albei is leerders aan die Sekondêre Skool Beacon Hill en is intussen geskors. Die twee is in gr. 10 en sal vandag in die Mitchells Plain-landdroshof verskyn. Volgens die ouers van die 16-jarige girls was die twee in die primêre skool vriende, maar sedert gr. 8 het elkeen haar eie way gegaan. Die vermeende boeliemeisiekind se ouma (62), wat anoniem wil bly, sê sy weet nie presies wat gebeur het nie. “Ek glo dat daar meer aan dié storie is. “Ek weet nie wat my kleinkind getrigger het om die ander kind te slaan nie. “Maar ek het by ander kinders gehoor dat die video beplan en gedokter is.” Die ouma voeg by: “As jy reg kyk, kan jy sien die video word ge­pause en weer gespeel. “Volgens die kinders is daar ’n gedeelte van die video wat nie gewys is nie. “Dit is waar die ander meisie ook baklei.” Die ouma sê ook sy voel ontsteld oor haar kleinkind se gedrag. “Ek het haar nie so grootgemaak nie. Maar soos elke ouer weet, ’n mens weet mos nie wie ons kinders daar buite is nie. “Ek kan ook nie ander mense se kinders blameer nie. Wat ons as ouers moet doen, is om saam te staan oor niks hiervan reg was nie. “Dit maak seer om te sien dat grootmense nou my kleinkind wil slaan. “Hulle het haar selfs buite die skool ingewag.” Die ouma bevestig voorts dis die tweede voorval tussen haar kleinkind en die ander meisie. “Weereens, ek vat niemand se kant nie, maar die eerste keer dat hulle baklei het, was dit glo oor die meisie van my kleinkind se ma gepraat het en dit is vir haar ’n sensitiewe topic,” vertel sy. Melanie Petersen (38), die ander meisie se ma, is erg ontsteld omdat haar kind geskors is. “Sy gaan nou op skoolwerk uitmis en die eksamens is om die draai. “My kind is geskors om die vrede te bewaar. Hoe maak dit sin? “My kind is nie ’n bakleier nie en daai kind weet dit. Sy kies haar targets. “My kind is slim met die mond, maar sy kan nie baklei nie.” Petersen voeg by dat sy tevore al briewe aan haar kind se juffrou geskryf het. “Ek vra haar altyd wat sy gedoen het, maar sy sê ‘niks’ en ek glo haar. “As my kind verkeerd is, is sy verkeerd, en dis ’n ware lieg dat daar ’n gedeelte van die video uit is! “Daai meisie is ’n boelie. Ek ken nie my kind buite die huis nie, maar ek weet my kind is nie ’n bakleierige kind nie.” Die meisie het ook aan Son vertel dat sy al jare probleme met die vermeende boelie het. “Sy noem my name soos p**lbek en sê vir almal dat ek boys se d*cks suig. “Sy versprei rumours dat ek my hare gesny het omdat ek j*s is. “Ek is bang vir haar en voel sleg omdat ek ’n harde werker in die skool is.” Volg Tracy-Lynn Ruiters op Twitter. Stuur ook enige nuuswenke aan info@son.co.za. 