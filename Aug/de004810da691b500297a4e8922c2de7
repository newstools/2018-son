WELLINGTON. – Sedert Johan Williams vasgetrek is, kom sy duister dinge steeds uit. Die bewering is dat hy ’n vermeende reeksmoordenaar is wat ook beplan het om sy eksmeisie te vermoor. Haar graf was glo reeds gegrawe en as die polisie Williams nie vasgetrek het nie, sou sy bes moontlik nou daarin gelê het. Die girl se nuwe boyfriend het aan Son vertel hoe Wil­liams fyn beplan het hoe hy sy eks sou ontvoer. Nog ’n bewering is dat hy haar herhaaldelik verkrag en erg aangerand het in die week toe hy haar as gyselaar aangehou het. Volgens die boyfriend het die girlfriend haar klere in Wellington gaan haal waar sy en Williams saam in ’n wendyhuis gewoon het. Hiervoor het Williams die girlfriend laat glo hy is nie tuis nie, maar eintlik het hy haar van ’n afstand af dopgehou, beweer die boyfriend. Die boyfriend vertel: “Ek en sy was heeltyd in kontak op WhatsApp. “Toe sy teen die middag nie meer met my kommunikeer nie, het ek begin bekommerd raak. “Sy het toe ’n kans gekry om my te kontak. “Ek het onmiddellik die kolonel in kennis gestel.” Die boyfriend sê in die tyd dat Williams sy eksmeisie aangehou het, het Williams op Whats­App met hom gechat en gemaak asof dit die meisie is wat chat. Williams het aan Son die WhatsApp-boodskap gewys waarin Williams vir die boy-friend sê hy moet aangaan met sy lewe. Die storie was dat die girlfriend Williams nog ’n kans gaan gee. Kort hiérna het Williams weer ’n SMS aan die boy­friend gestuur waarin hy spog hoe hy die girlfriend van agter verkrag en sy hom afsuig. Hy’t ook verklap hoe sy kreun van die pyn. By Son se besoek aan Williams in die Allandale-gevangenis het hy gesê die girlfriend is die rede hoekom hy Chantell Matthysen, Maria Isaacs en dié se ma, Natalie Jonkers, vermoor het. Dit was glo om sy liefde aan haar te bewys. Die girlfriend het aan Son gesê sy het gevoel Williams het haar vel van haar gesig afgetrek deur sulke goed kwyt te raak. “Dit het my gebreek toe ek dit lees. “Dit was ’n klap in my gesig, maar steeds vergewe ek daai vark. “God sal met hom deal. Net God ken my trane en seer. “Daai hond speel met my emotions en ek gaan hom nie entertain nie.” Die girlfriend sê ook sy is diep seergemaak omdat Williams nooit bos gelos het oor haar ma nie. Sy vertel: “Om te dink hy het hóéveel jare saam met my geleef en nooit iets oor my ma genoem nie. “En om ook te dink ek het geglo ek gaan haar weer eendag sien. “Ek het altyd op die internet gesoek of ek haar dalk kan opspoor, min te wete hy leef met sy gewete asof hy niks van haar weet nie.” Die girlfriend sê sy laat hom in God se hande oor en sy glo hy gaan sy dag driedubbel terugkry.