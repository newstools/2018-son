KNYSNA. – ’n Klompie houtsoeker-seuns vrees die bos. Die outjies (9 en 10 jaar oud) vertel dat ’n trop moerige apies hulle aanval as hulle in die bos hout soek. Die seuntjies is in ’n moei-like situasie, want ma en pa in die Nekkies-plakkerskamp soek daai hout vir die kospotte. Maar die trop apies span nou saam om hulle turf teen houtlus mense te beskerm. Hout raak min hier omdat die Nekkies-plakkerskamp nie elektrisiteit het nie. Inwoners kla oor die klomp apies in die nabygeleë woud en sê die apies soek hulle nie daar nie. “Dis ons tipe lewe. Ons het nie ligte nie en moet hout hê om te oorleef. Maar die apies weet ons is op hulle turf en jaag die kinders weg,” laat Meisie Stoffels (42) hoor. Stoffels vertel die apies is slim en dat die seuntjies al vrekbang is vir hulle. Volgens haar is ’n vrou wat gaan hout soek het, lelik deur een van die karnallies gekrap. Fibbie Smuts (37) se ­ straight hy is ’n bang Jan. “Ek gaan nie meer in die woud hout soek nie. Ek is bang vir die apies. “Hulle raak kwaad as hulle mense sien.” So nervous soos die apies geraak het, net so torring hulle Nekkies se mense se senuwees uit. Dié stand-down tussen mens en aap lyk asof dit lank gaan duur.