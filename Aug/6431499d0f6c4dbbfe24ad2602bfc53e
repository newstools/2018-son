ROWAN Campbell het Vrydagaand by Emperors Palace die vakante Suid-Afrikaanse super-middelgewigtitel gewen toe hy Renson Hobyani met punte oor 12 rondes geklop het. Campbell is nou n√° agt gevegte steeds onoorwonne. Dit sluit ses uitklophoue in. Volgens die kenner Ron Jackson was dit absurd dat twee van die beoordelaars die geveg naelskraap met 114-113 en 115-113 aan Campbell toegeken het. Volgens hom was die telling van die derde beoordelaar van 116-111 veel nader aan die kol. Hobyani het nou 3 van sy 11 gevegte verloor. In een van die voorgevegte het die voormalige skopbokskampioen Wade Groth sy onoorwonne rekord van sewe gevegte in die geldkryt behou toe hy Wynand Mulder, sy teenstander, in die sesde ronde tot oorgawe gedwing het.