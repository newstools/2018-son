AS JY ’n fan is van hip-hop, moet jy tog nie dié event misloop nie. Godfrey John van GS Branding en Amanda Lucia B van Crazy Monk bied Overdose Hip Hop op Saterdag 1 September in 42 On Canterbury in Kaapstad aan. Kunstenaars sluit in DJ Yplaya, Zali, Skitzo, Keenan Cole en Muddy. Die spesiale gas is DJ Swizzy. Overdose is die klerehandelsmerk van Monique Wil­liams, wat ook die ManHers-program vir mentorskap en entrepreneurskap begin het om jong mense met min geld te help om uit dwelmverslawing te kom en hul drome te verwesenlik. ManHers se leuse is “Giving Back Dreams” en hulle bied aan die jong mense, entrepreneurskap- en mentorskapprogramme aan. “Op dié manier gee ons ons drome terug aan ons jeug en help hulle bemagtig met dit wat hulle nodig het om groot sakemense te word,” sê Monique. Die geld wat by die Overdose Hip Hop Event ingesamel gaan word, gaan gebruik word om ManHers se programme te borg. Die event begin 19:00. Kaartjies kos R100 deur Quicket of bel Godfrey John by 078 475 6179.