DIE verdediging het teenstrydighede en weglatings uitgewys in die twee verklarings van ’n staatsgetuie in die verhoor van vyf vermeende killers. Hulle word onder meer van die moord op Theodore “Tupac­” Matthews­, Rajen Naidoo en Jermaine “Jabilo” Esau op 14 September 2015 aangekla. Die vyf is Wendell Peterson, Jer­maine Mitchell, Glynn Carelson, Robin Taylor en Graham Kammies. Afgelê Adv. Terry Price, die beskuldigdes se lawyer, het gister in die Baaise hooggeregshof weer die 204-getuie se twee beëdigde verklarings aan die hof voorgehou. Die een het hy op 16 Februarie dié jaar afgelê en die ander op 12 Maart dié jaar. Price het aan die staatsgetuie uitgewys in sy eerste verklaring maak hy melding van ene Elroy Kleinbooi wat hom gebel en meegedeel het ene Tonnos is by die hof. Price wou toe by hom weet hoekom hy nie die phone call tussen hom en Kleinbooi in sy tweede verklaring noem nie. Hierop het die getuie geantwoord dit is sy fout. Price het hom toe daarop gewys hy noem in sy eerste verklaring dat ene Holland hom gebel en gesê het daar was “vuil honde” by die hof. Price het gesê hy noem in sy tweede verklaring ook nie dié phone­ call nie. Hierop het die getuie geantwoord dit is hy wat Holland gebel en aan hom gesê het die “vuil honde” was by die hof. Price het aan hom uitgewys hy het in sy eerste beëdigde verklaring gesê Holland het van “vuil honde” gepraat. Volgens Price het die getuie Holland by die polisie in ’n slegte lig gestel. Hierop het die getuie gesê wat hy aanvanklik aan ene kol. De Bruyn gesê het, is ’n fout. Price het die getuie voorts daarop gewys hy noem in sy tweede beëdigde verklaring Peterson het vir Holland gesê om nog ’n gun in die hande te kry. Die lawyer wou toe by die getuie weet hoekom hy in sy eerste verklaring glad nie noem Peterson het vir Holland gesê om ’n gun te kry nie. Volgens Price mention die getuie nie eens Peterson se naam in die eerste verklaring nie. Price het aan die getuie gesê in sy eerste verklaring impli­cate hy nie Peterson in enige wrongdoing nie. Hierop het die getuie geantwoord: “Dis reg so.” Price wou by hom weet hoekom hy in sy tweede verklaring sê Tupac was ’n hit man, maar niks daarvan noem in sy eerste verklaring nie. Die getuie het geantwoord dit het nie toe by hom opgekom nie. Volgens Price sê die getuie in sy eerste verklaring Peterson en ene Chessie het nie airtime gehad nie en hy het toe vir Holland gebel. Toe Price by die getuie wou weet hoekom hy in die tweede verklaring nie Peterson en Chessie se air­time mention nie, het hy gesê hy weet nie. Price het die getuie daarop gewys hierdie is belangrike verskille. Die regsman het voorts aan die getuie gesê hy (die getuie) het vroeër genoem ene Taiwan het “daai dag” ’n kar gery. Volgens Price het hy met Taiwan en sy familie gekonsulteer hieroor. Price het gesê dit het toe uitgekom Taiwan kan nie kar ry nie en het nog nooit bestuur nie. Volgens die getuie is dit onwaar, want volgens hom bestuur Taiwan dan altyd sy familie se bakkie. Nog ’n teenstrydigheid wat Price aan die getuie uitgewys het, is dat hy in een verklaring sê hy het almal by ene Joey Links se huis gelos. Die lawyer sê die getuie noem dit nie in die ander verklaring nie. Onthou Price het ook uitgewys die getuie sê in sy eerste verklaring Holland het hom gebel of dat hy Holland gebel het om te hoor waar hy was. Dit terwyl hy in sy tweede verklaring sê hy is die een wat Holland gebel het om te hoor waar hy was. Price het toe aan die getuie gesê: “In Maart onthou jy skielik dis jy wat Holland gebel het.” Die lawyer het dit toe aan die getuie gestel dat die cops met sy eerste verklaring nog nie toegang tot sy selfoon­rekords gehad het nie. Price het gesê toe die cops agterna die getuie se selfoonrekords bekom, kon hulle sien al die leuens wat hy vertel het. Hy het gesê dit is toe in sy tweede statement reggestel. Die getuie het dit ontken.