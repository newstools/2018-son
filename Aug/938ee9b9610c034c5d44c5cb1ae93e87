DIS maak of breek vir Chippa United wanneer hy vanaand in ’n Premier­liga-wedstryd teen SuperSport Unit­ed te staan kom. Die segelose Chili Boys en Matsa­tsantsa pak mekaar 19:30 in Pretoria se Lucas Moripe-stadion. Chippa spog met ’n nuwe afrigter in Eric Tinkler. Dan Malesela, sy voorganger, is ná net drie games die deur gewys. Tinkler was voor sy aanstelling sonder ’n job. Dit was nadat die klub teen wie sy nuwe span vanaand speel, hom ook laas seisoen gefire het. Tinkler bevind hom nou by ’n klub waarvan die eienaar nie veel geduld vir swak vertonings het nie. En met die Chilli Boys wat nog nie vanjaar kon wen nie, sal Tinkler moet raakvat in sy eerste wedstryd in beheer. SuperSport speel tans goeie sokker en het vanjaar al met die Premierliga-voorloper, Wits, klaargespeel. Verdediging Tinkler ken egter sy ou span en neem dalk net op die regte tyd by Chippa oor om vanaand vir ’n verrassende sege te sorg. Soos die Engelse egter sê, the proof of the pudding is in the eating. Chippa het tot dusver in sy vorige wedstryde nie slegte sokker gespeel nie. Dit was meestal net die verdediging wat nie gewerk het nie. Chippa het vyf doele afgestaan in sy drie wedstryde. So, al behaal Tinkler ook net ’n clean sheet in sy eerste stryd, kan dit beskou word as ’n stap in die regte rigting. SuperSport (vierde) is egter nie ver agter Wits nie. ’n Sege kan hom dus op punte laat gelyk trek. Chippa sal reg moet wees vir ’n aanval op sy doelhok.