DIE Kaapse hooggeregshof het die veroordeelde killer Yagyah Robyn tot 30 jaar agter tralies gevonnis vir die verkragting van en moord op sy niggie Camron Britz. Die halfkaal lyk van die 14-jarige van Ocean View is op 2 Julie 2017 ontdek. Dit was die dag nadat Robyn haar weggelok het onder die valse voorwendsel dat haar pa na haar soek. Regter Yasmin Shenaz Meer het Dinsdag die 20-jarige Robyn gevonnis nadat ’n proefbeampte se verslag deur die verdediging ter versagting by die hof ingedien is. Volgens Meer moes sy verskeie faktore in ag neem vir strafdoeleindes. Sy is van mening dat ’n lewenslange tronkstraf nie vir Robyn gepas sou wees nie omdat hy nog so jonk is. Meer sê verder daar is ’n kans dat Robyn gerehabiliteer kan word. Die judge het hom toe vir die verkragting gevonnis tot 20 jaar, waarvan 10 jaar opgeskort word, en 20 jaar vir moord. Die strawwe sal samelopend uitgedien word.