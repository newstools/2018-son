DIE Champagne Papi het ’n hart van goud. Drake het dié week ’n 11-jarige meisie se siek hartjie warm laat klop terwyl sy op ’n nuwe een wag. Hy het mos die hele wêreld mal met sy #InMy­FeelingsChallenge. En dié jonge dame se siekte het haar nie teruggehou nie – sy het dit ook uitgekap op dié song van Drake. Die meisie, Sofia Sanchez, se dansie het die Kanadese rapper se aandag getrek en toe score sy ’n meeting met hom. Channel24 berig Drake het tyd uit sy toer gevat en ’n draai gemaak by die Lurie-kinderhospitaal in Chicago. In haar challenge-video dans Sofia met haar IV-pomp en al in die hospitaalgang. Sy sê dan sy is dol oor Drake se musiek en vra hom om haar ’n bietjie te kom opcheer vir haar verjaardag, wat Saterdag was. Die “God’s Plan”-rapper het die foto’s van die ontmoeting aanlyn geplaas.