DIE saak teen die pa wat sy tikkop-seun doodgesteek het, gaan dalk teruggetrek word. Sedick Abrahams (62) het Vrydag weer in die Mitchells Plain-landdroshof verskyn. Abrahams het sy seun, Clinton (28), sowat sewe maande gelede doodgelem. Clinton het sy gesin weens sy dwelmverslawing byna 13 jaar lank geterroriseer. Die Legal Aid-prokureur van die saggeaarde blouoog-pa het die hof gevra om die saak terug te trek of minstens voorlopig terug te trek. Landdros Walter Golding het haar versoek erken, maar die aanklaer het gesê die staat het nog nie die docket ontvang nie en dat hy nog met die staatsgetuies moet konsulteer. Golding het die saak toe tot 30 Augustus uitgestel. Abrahams het buite die hof gesê die reg moet maar sy beloop neem terwyl hy alles in God se Hande laat. Hy het bygevoeg hy mis sy seun baie. Vergewe Abrahams se vrou, antie Myrtle, sê sy bid intussen dat die saak teruggetrek sal word. Volgens die voorsitter van die Mitchells­ Plain Impact Forum, Joanie Fredericks, staan die hele gemeenskap sagter Abrahams. Fredericks sê: “Hy is ’n goeie man en almal in die gemeenskap het hom klaar vergewe.”