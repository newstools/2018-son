ONNIES, leerders en ouers van Khayelitsha het al die pad na die Kaapse middestad getravel om premier Helen Zille te pak oor onveilige skole. Maar toe is Zille so erg uitgejou dat sy nie eens ’n woord kon inkry nie. Die mense kla die kinders kon nie skool toe gaan nie oor bendebedrywighede in die area. Die Wes-Kaapse onderwysminister, Debbie Schäfer­, het die optrede veroordeel. Volgens haar het sowat 9 000 leerders ’n dag se opvoeding verloor weens die onnies se onbeskermde staking. “Terwyl ek saamstem met hul oproep vir veiliger skole, veroordeel ek die protesaksie tydens skoolure ten sterkste,” sê Schäfer. Volgens haar wil ANC- geaffilieerde organisasies die aandag aflei van die ANC- regering se mandaat vir polisiëring. Schäfer sê 95% van die onderwysers en hoofde wat by die skole was, kon nie werk nie weens intimidasie. “Dit is heeltemal onaanvaarbaar.” Op social media is die optog promote as dié van die ANC-geaffilieerde South African­ National Civic Organisation en die Congress­ of South African Students Association­ (Cosas­). ’n Lid van Cosas se nasionale uitvoerende komitee, Xola Booi, ontken dat die organisasie die optog gereël het. Volgens Booi is daar ’n paar lede wat hul naam ge-hijack het. Sy sê die Cosas-adjunkpresident is besig om dié kwessie te hanteer.