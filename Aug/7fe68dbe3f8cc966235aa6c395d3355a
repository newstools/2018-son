DIE Britse sanger Sam Smith kom Mzansi toe. Channel24 berig dié gewilde soul-sanger het gister aangekondig hy sal in April 2019 in Suid-Afrika wees vir sy Thrill-toer. Hy sal egter net twee stede in Mzansi besoek – Kaapstad en Johannesburg. Sam sal op 13 en 14 April in die Ticketpro Dome in Johannesburg perform. Daarna sal hy op 16 en 17 April in die Grand West-casino se Grand Arena te sien wees. Sam se toer is moontlik gemaak deur Big Concerts Experience, wat aangebied word deur 94.7, KFM, M-Net en Channel24. As jy ’n groot fan van Sam Smith is en nie kan wag om hom live te sien nie, moet jy sommer al môre 09:00 jou kaartjie probeer koop. En as jy ’n Discovery-kaart het, is jou luck in, want dan kon jy reeds vanaf gister eksklusiewe pre-sale-kaartjies vir Sam se show in die hande kry. Jy sal egter baie diep in jou sak moet grawe, want die kaartjies se beginprys is R575, afhangend van waar jy wil sit.