SES mense is sedert Maandagoggend in verskillende skietvoorvalle op die Kaapse Vlakte afgemaai. In die jongste voorval is ’n man gistermiddag dood nadat hy in ’n drive-by shoot­ing in Haltweg in die kop getref is. Twee mense is gewond – een in die been en die ander in die rug. Bradwin Rowland (28), alias Brood, het na verneem word aan die 27’s behoort en Denzil Bess (39) aan die 26’s. Bendeverwant Die twee is omstreeks 22:40 op die hoek van Stroebelstraat en Charles Grodes Crescent afgemaai. Volgens kapt. FC van Wyk, ’n polisiewoordvoerder, is ’n verdagte (28) vir die dubbele moord gearresteer. Van Wyk sê die voorval is bendeverwant. Niemand anders is al aangekeer nie. Enige iemand met inligting kan die polisie tolvry by 08600 1011 bel.