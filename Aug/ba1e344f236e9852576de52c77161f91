EEN van die Oos-Kaap se most wanted misdadigers is in die Qumbu-gebied gearresteer. Kapt. Dineo Koena, ’n polisiewoordvoerder, sê die 32-jarige man is sedert 2016 on the run en is Dinsdag gearresteer. Hy is gesoek vir misdade wat insluit moord, poging tot moord, verkragting, gewapende roof en veediefstal. Gedurende sy arrestasie is ’n R1-geweer met agt rondes ammunisie, ’n 12 bore rifle met drie koeëls en ’n 9 mm-pistool met 97 rondes ammunisie gekry. Twee leë pistool-magasyne, ’n haelgeweer, ’n bosmes, ’n paar verkykers, 1 kg dagga en agt selfone ook in sy besit gevind. Geluk Die vuurwapens sal nou gestuur word vir forensiese ontleding om vas te stel of dit in misdade gebruik is. Koena sê die verdagte sal binnekort in die Qumbu-landdroshof verskyn op verskeie klagte. Dit sluit in die besit van en handel in dagga, die besit van ongelisensieerde vuurwapens, die onwettige besit van ammunisie sowel as die besit van vermoedelik gesteelde goedere. Brig. Nomawethu Makonza, waarnemende kluster-bevelvoerder, wens die polisielede geluk met die arrestasie van ’n verdagte “wat die plaaslike gemeenskap geterroriseer het”.