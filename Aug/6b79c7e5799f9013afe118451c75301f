CHRISSY Teigen was omtrent benoud toe ’n aardbewing Bali tref terwyl sy en haar gesin daar was. Die swimsuit-model (32), haar man, die sanger John Legend (39), en hul twee kinders, Luna (2) en Miles (2 maande), het nog lekker vakansie gehou toe chaos op die gewilde vakansie­-eiland uitbreek. Minstens 91 mense is dood toe ’n aardbewing die toeriste-eiland Lombok tref. Dis sowat 80 km van Bali. ’n Tsoenami-waarskuwing is uitgereik, maar dis ’n rukkie later opgehef. Chrissy het in die sosiale media laat weet sy en haar gesin is ongedeerd en mense sommer in dieselfde asem gevra om diegene te help wat deur die aardbewing geraak is. In een van haar twiets smeek die gewilde celeb: “Please don’t make any more news stories mentioning us. “Talk about those in danger and share­ information to help those in need.”