DIE Protea-snelbouler Dale Steyn het vrese besweer dat sy jongste liesbesering ernstig is. “Nee, dit is werklik niks ernstigs nie. Net ’n klein tweak.” Steyn sê hy was verbaas oor al die aandag wat sy besering gekry het. Hy het die besering in ’n graafskapwedstryd vir Hampshire teen Nottingham-shire opgedoen. Die nuus oor die ligte besering is ook vir Krieket Suid-Afrika ’n groot verligting. Steyn kort nog een toetspaaltjie om Shaun Pollock verby te steek. – Sport24