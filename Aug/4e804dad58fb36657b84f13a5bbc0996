DEMI Lovato (25) het uiteindelik iets gesê nadat sy ge-overdose het. Die sangeres (van “Sober” nogal) het byna twee weke gelede in die hospitaal beland nadat sy weer drugs gebruik het. Demi laat weet haar fans op Instagram in ’n baie lang boodskap sy is nou oukei en dat sy hulp sal kry. Sy skryf: “Ek was nog altyd oop oor my paadjie met verslawing. “Ek het geleer dié siekte is nie iets wat mettertyd net verdwyn nie. Dis iets wat ek voortdurend moet over­come, en ek het dit nog nie reggekry nie.” Dan sê Demi hoe baie sy God en haar fans waardeer: “Ek wil God bedank dat ek nog lewe en gesond is. Stryd “En ál my fans, ek waardeer ál jul liefde en ondersteuning in dié tyd. Jul positiewe denke en gebede dra my deur dié moeilike tyd.” Oor haar verslawing en stryd daarteen wei sy uit: “Ek het nou tyd nodig om gesond te word en daarop te fokus om nugter te bly. “Ek sal nooit die liefde vergeet wat julle teenoor my betoon nie. “Ek sien uit na die dag waarop ek kan sê ek het heel anderkant uitgekom. Ek sal aanhou veg.” Jinne, Demi, word net gou gesond en bly nugter, want soveel jong meisies bewonder jou.