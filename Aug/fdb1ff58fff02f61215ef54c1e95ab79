CHRISSY Teigen het haar dogter, Luna, diep in die skande gesteek op haar eerste dag van crèche. Ek sien op Page Six dié snaakse vrou van die sanger John Legend het op Twitter erken sy het opgegooi toe sy afskeid neem van haar tweejarige dogter. En nee, julle, dit was nie first day jitters nie. Die swimsuit-model het haar die vorige aand oorvreet. Die mamma van twee twiet: “Hallo, almal van Luna se skool wat vandag by orientation was. “Ek is jammer ek het opgegooi toe ek daar opgedaag het. “Ek kon nie my oë oophou nie en ek het die lawaaierigste baba (haar seun, Miles) in die vertrek gehad. “Dit is nie ’n grap nie. Jammer, julle, sien julle môre weer.” Sy het toe verduidelik sy het nie opgegooi oor sy senuagtig is nie. “Dit was gisteraand se wyn en die Korean BBQ en ek het ook jet lag gehad.” Julle weet mos hoe voorbarig die mense op sosiale media is. Van haar followers het sommer skaamteloos gevra of sy nie weer ’n brood in die oond het nie. Sy het toe geantwoord dat dit heeltemal te gou is ná haar drie maande oue seun se geboorte: “Asseblief, Vader! “Tog nie nou nie, LOL.”