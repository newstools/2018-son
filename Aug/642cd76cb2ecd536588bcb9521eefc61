’N DRONKLAP het apesh*t gegaan en so byna die Carters bygedam. Aan die einde van Beyoncé en haar hubby, Jay-Z, se konsert Saterdagaand het ’n fan op die moerse stage in Atlanta na hulle toe gehardloop. Ek sien op USA Today die mannetjie, Anthony Charles Thomas Maxwell (26), wou die Carters van naby beskou. Nadat hulle die hit “Apesh*t” gesing het en hulle rûe na die gehoor gekeer was, het die malletjie besluit om hulle agterna te sit. Die dansers het gou gesien wat aan die gang is en tot die Carters se redding gekom. Die toerbestuurders het die volgende oor die voorval te sê gehad: “Ons het al die crew van die stage af gekry om die situasie vinnig en veilig te ontlont.” Queen B se woordvoerder, Yvette Noel-Schure, sê die Carters is ongedeerd. “Dankie aan al die fans vir julle concern. Beyoncé en Jay-Z is oukei en hulle sien uit na die volgende show.” As ek die Carters was, het ek sommer dadelik die slapgat security company in die pad gesteek, want waar was hulle mense toe die malletjie op die stage kom?