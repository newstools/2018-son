SY IS skaars onder die grond of die aasvoëls sak reeds toe op haar boedel. Die organisasie Peta soek Aretha Franklin se fur coats. Peta het ’n brief aan die Queen of Soul se niggie gestuur waarin hulle vra of hulle asseblief die spoggerige baadjies kan kry vir hulle dona- tion-program. Ek sien op The Shade Room hulle het darem onthou om aan die begin van die brief hulle medelye oor die verlies van die musiek-ikoon te gee. Die program herwin furs en gee hulle vir behoeftige mense in refugee-kampe en shelters vir haweloses. Die brief lui: “Ons is so jammer oor die verlies van jou antie. “Die wêreld het ’n ongelooflike talent verloor en ons is dankbaar dat haar musiek sal voortleef. “Sy sal altyd onthou word as iemand wat uit haar pad gegaan het om African Americans­ te bemagtig, veral vroue. “Kan ons vra dat haar pelsjasse uit haar boedel aan Peta geskenk word? So sal hulle warmte en gemak verskaf aan diegene wat dit die nodigste het én ’n einde help maak aan die wrede era waarin egte pels gedra is.” Hulle skryf dat hulle pelsjasse aan mense in Detroit, Afganistan, Mongolia en Sirië geskenk­ het. Luidens die brief het die organisasie al jasse van Mariah Carey, Anjelica Huston en Mary Tyler Moore ontvang. Ek dink Peta moet vir eers ’n chill pill vat, want dis heeltemal te gou.