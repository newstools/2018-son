WELKOM in die Premierliga, Unai Emery. Hier is dit glad nie maklik om te wen nie. Dít weet die nuwe Arsenal-afrigter nou nadat die titelhouer, Manchester City, sy span met 2-0 geklop het. Arsenal fans het gehoop vir ’n beter begin in die Emery-era nadat die nuwe bestuurder omtrent besig was in die transfer window. Die Spanjaard het van sy nuwe spelers speelkans gegee. Maar die nuwe bloed kon die Citizens in die eerste naweek van die seisoen nie in toom hou nie. Doele deur Rahim Sterling (in die eerste helfte) en Bernardo Silva (in die tweede) het die Gunners se doppie geklap. Die Gunners het egter geleenthede gehad en daar is genoeg rede vir Arsenal om optimisties te wees. Noudat Arsène Wenger weg is, lyk die pad na hul verlossing egter nog na ’n baie lang gedoente. Sekere tekens van die laaste paar seisoene se gesukkel onder Wenger was ook nog daar. Die Gunners kon net nie genoeg inspirasie kry om ’n baie gevaarlike City in toom te hou nie. Arsenal se volgende kragmeting is ’n wegwedstryd teen hul Londense bure in Chelsea. – Sportredaksie