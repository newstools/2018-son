COPS het gister begin soek na ’n ou wat miss­ing geraak het op die plaas waar hy glo wou gaan inbreek. Daniël Francke word al byna twee weke vermis nadat hy en die plaasopsigter van die Panorama-perdeplaas in Klapmuts baklei en dié glo op hom geskiet het. Francke en sy tjommie Tyron Manuel van die Paarl wou op dié plaas gaan inbreek toe hulle op heter daad betrap is. Manuel het gister ’n verklaring by die polisie afgelê en die honde-eenheid en speurders het toe op die plaas gaan ondersoek instel. ’n Snuffelhond het Francke se reuk gekry waar Manuel hom laas lewend gesien het. Die cops vermoed nou die opsigter het Francke dalk op ’n ander plek gaan dump. Andersins het hy dalk bloeiende op die vlug geslaan en op ’n ander plaas aan sy skietwonde gesterf. Francke se familie was bekommerd toe die opsigter hom vroeg gisteroggend uit die voete gemaak het. Manuel sê aan Son hulle wou om op die plaas gaan inbreek, maar dié plan het misluk het toe die opsigter hulle betrap het. Hy sê Danie was ’n outjie wat dik gehou het. “Hy het vir my gesê ek moet maar vooruit gaan. “Ek het agtergebly en terwyl ek ’n pee gevang het, het ek die boer sien aankom. ‘Hy het nie vir my gesien nie en Danie het ook nie vir hom gesien nie. Skote “Toe hy Danie gewaar, het hy hom agter die skuur betrap. “Ek het ses skote hoor afgaan. “Ek het Danie die laaste keer lewend by die boer se karavaan gesien.” Tydens die soektog het die polisie op ’n kamer afgekom wat nog sterk na skoonmaakmiddels geruik het. Daar was ook ’n kombers en kussings in die kamer. Francke se suster Rina Matthys glo die opsigter het haar broer daar aangehou. Matthys sê: “Ek het ’n gevoel my broer lewe nog. “ ’n Profeet het aan my gewys my broer word in ’n kamer aangehou en gemartel. Hy het al baie goed in die lewe oorgekom en dit nog altyd oorleef. “Hulle sê onkruid vergaan nie en hy is soos onkruid.” Voordat die polisie die soektog afgelas het, het hulle nog speurders en nog ’n polisiehond ingebring en weer gesoek, maar dit was als verniet. Die cops het toe vir die familie gesê die opsigter is in Philadelphia opgespoor. Hulle het ook aan die familie genoem die opsigter wou nie sy adres bekend maak nie. Die ou het glo gesê hy gaan hom vandag by die polisiestasie oorgee.