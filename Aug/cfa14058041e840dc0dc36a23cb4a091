JASON Statham skrik vir niks – nie eens ’n 23 m lange haai nie. Enigeen sou eerder wou weg swem van so ’n massiewe en dodelike vis, maar nee, Jason swem sommer nader. Jason het gepraat oor sy rol as Jonas Taylor in sy nuutste movie, The Meg, wat Donderdag hier uitgereik word. The Meg is anders as Jason se gewone skop-, skiet- en donder-flieks. Jason sê: “Dis seker die eerste movie waarin ek nie rondhardloop met ’n gun nie. “My bekoring met die onderwaterwêreld en scuba-duik het my na dié film aangetrek.” Voordat hy ’n big shot-akteur geword het, was Jason ’n duiker, en hy is steeds so dol op scuba-duik dat hy net nie nee kon sê vir dié rol nie. Oor die verfilming sê hy: “Daar was ook ’n paar lekker perks. In my af tyd kon ek byvoorbeeld Fidji toe wegglip en ’n paar bull sharks met die hand voer.” – Channel24