FANS sal haar herken as Angela in Netflix se reeks Lost in Space en Tamora in MTV se Teen Wolf. Maar nou is die Zimbabwies-gebore Sibongile Mlambo met ’n ander avontuur besig. Luidens Channel24 word Siren nou op Showmax uitgesaai. ’n Reeks onheilspellende gebeure tref ’n geheimsinnige jong vrou, Ryn (Eline Powell), wat in die dorpie Bristol Cove opdaag op soek na haar suster. Dié dorpie is bekend vir sy plaaslike gerugte oor meerminne wat daar opgemerk is. Maar die verhaal is donker en het niks met die lieflike meerminne uit te waai soos ons hulle ken nie. Sibongile speel Ryn se suster, Donna.