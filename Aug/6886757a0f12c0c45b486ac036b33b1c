ZIMBABWE is hard aan die stemme tel ná die eerste verkiesing sedert Robert Mugabe in November ná 37 jaar as president uitgewerk is. Gister het die voorste twee kandidate albei gespog hulle gaan wen. Pres. Emmerson Mnangagwa (75) het gesê sy regerende Zanu-PF kry “uiters positiewe” terugvoer, terwyl die opposisieleier, Nelson Chamisa (40), gesê het sy MDC gaan ’n “klinkende sege” behaal. – News24