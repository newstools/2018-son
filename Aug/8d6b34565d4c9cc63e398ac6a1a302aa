WEST Lake, dis jóú beurt om te wys hoe dit gedoen word. Alle oë is nou op dié klub om te sien wat hy die naweek kan uitrig. Dis moeilik om bo te wees, want almal soek jou kop. Gaan vra maar vir Hotspurs, Fairview Rovers en Park United. West Lake se verdediging van sy nuwe posisie begin met ’n taai stryd – en dit nogal teen die gevaarlike Wolves. Al is Wolves vyfde op die puntelys, is daar nog baie tyd vir hulle om ook bo uit te kom. ’n Oorwinning vir Wolves sal hulle in die tweede plek sit. West Lake kan hom dus gereed maak vir ’n groot geveg. As West Lake Wolves se aanslag oorleef, moet hy Sondag ook Stardrift afskud as hy sy plek bo-aan die puntelys wil behou. Omdat daar die naweek twee wedstryde is, kan Fairview Rovers ook die eerste plek oorneem as hulle oorwinnings behaal in albei wedstryde. Rovers pak eers die onvoorspelbare Glenville en dan Wolves. Rovers wil graag opmaak vir hulle skoknederlaag verlede week teen Rangers. Glenville moet dus sy keer ken. Nafa se fixtures is: Vandag Fairview Rovers t Glenville – FINNIS 1; Shamrocks t Fairdene – MALABAR 1; West Lake t Wolves – GELVAN 1; Park United t Bloom Callies – MAROCKWEG; Hotspurs t Stardrift – DYKE 1; Helenvale t Rangers – MALABAR 2; Blackpool t Ramblers – GELVAN 2; Saints t Celtic – SAINTS. More Fairview Rovers t Wolves – FINNIS 2; Shamrocks t Bloom Callies – MALABAR 1; West Lake t Stardrift – GELVAN 1; Park United t Rangers – MAROCKWEG; Hotspurs t Helenvale – DYKE 1; Fairdene t Ramblers – FINNIS 1; Glenville t Saints – ERROL HEYNES; Blackpool t Celtic – GELVAN 2. Alle wedstryde skop 15:15 af.