KAPENAARS word gewaarsku om dié naweek van die Milnerton-strand af weg te bly. Die Stad Kaapstad het ’n waarskuwing uitgereik van stormsterk winde wat kan lei tot seegolwe van amper 2 m hoog. Volgens die Stad se departement ontspanning en parke voorsien hulle skade aan infrastruktuur langs die strand as die weervoorspellings akkuraat is. “Weens gevaarlike weersomstandighede en skade aan die promenade deur die onlangse gure weerstoestande word lede van die publiek gewaarsku om van die strand af weg te bly. Oopgestel “Die strand word in belang van openbare veiligheid gesluit. Die departement van ontspanning en parke werk aan ’n veilige toegangspunt vir die publiek. “Die strand sal weer oopgestel word sodra dié proses afgehandel is. “Die situasie sal gemonitor en die nodige stappe gedoen word om veiligheid te verseker,” lees ’n verklaring van die Stad Kaapstad. – News24