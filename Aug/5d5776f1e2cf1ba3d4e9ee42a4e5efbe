DAAR is geen twyfel dat Henri van Breda sy ouers en sy broer met ’n byl uitgehaal het nie. Dis met dié woorde dat regter Seraj Desai Van Breda se aansoek om verlof tot appèl gister in die Kaapse hoog­geregshof afgekeur het. Van Breda is onlangs skuldig bevind aan die moord op sy ma, The­resa, pa, Martin, en broer, Rudi in Januarie 2015. Hy is ook skuldig bevind aan poging tot moord op sy suster, Marli. Hy is lewenslange tronkstraf opgelê vir elke moord en 15 jaar vir poging tot moord. Van Breda se lawyer, adv. Pieter Botha, meen ’n ander hof kan tot ’n ander bevindinge kom. Botha sê in sy aansoek Desai het sy bevindinge op omstandigheids-­getuienis gegrond. Desai het gesê Botha het niks nuuts in sy aansoek gebring nie, die bewyse is oortuigend en niemand anders was die dag van die moord in die gesin se huis nie. Van Breda gaan hom nou glo tot die appèlhof wend.