LT.GENL. Godfrey Lebeya, hoof van die Valke, sê hy is diep bekommerd nadat dit Vrydag rugbaar geraak het ’n senior lid van die Valke wou die gereg dwarsboom. Dié hoë wou glo die aantyging in die kiem smoor dat die Guptas vir Mcebisi Jonas, voormalige adjunkminister van finansies, probeer bribe het. Jonas het Vrydag een bom ná die ander gelos toe hy aan adjunkhoofregter Ray Zondo die tydlyn van gebeure onthul het soos hy dit ervaar het. Jonas het die kommissie wat die beweerde staatskaping ondersoek, meegedeel die Valke wou die saak smoor deur ’n teenstry­dige verklaring op te stel oor sy (Jonas) bewering dat die Guptas hom R600 miljoen aangebied het om die job van minister van finansies in 2015 te aanvaar. Jonas sê Berning Ntlemeza, die voormalige hoof van die Valke, het hom genader. DA-kwessie Ntlemeza het besluit hy gaan gen.maj. Zinhle Mnonopi, hoof van die eenheid wat ernstige korrupsie ondersoek, aanstel om die ondersoek te lei nadat die DA en Cope klagte oor staatskaping gelê het. “Mnonopi het gesê dit was ’n DA-kwessie en hy wou nie die DA help nie,” het Jonas getuig Jonas het getuig Mnonopi wou hê hy moes ’n vooraf opgestelde, valse verklaring onderteken wat lui dat hy nie ’n ooggetuie van korrupsie was nie, maar Jonas was nie bereid om dit te doen nie. Die Valke het in ’n kort verklaring gesê hulle ondersteun die werk wat die kommissie verrig en sal al die getuies eers toelaat om te getuig. Daarna sal die Valke getuies vra om hulle met hul verdere ondersoekwerk by te staan. – News24