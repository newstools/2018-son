’N OUTJIE (22) se drinkebroer het hom in Thembalethu, George, met ’n skêr in die balls gesteek. Die verdagte (28) het gevlug terwyl Mbuzo Xazo met al die einas in die hospitaal aansterk. Behalwe die lekplekke aan sy kroonjuwele het Xazo ook steekwonde aan sy bo­bene en sy lyf. ’n Ooggetuie vertel die twee het in ’n shebeen stry gekry oor ’n entjie. Die ooggetuie sê: “Dit het ander mense moerig gehad en hulle wou die man aanval, maar hy het gevlug.” Xolela Mzube bevestig dit het ’n lelike nadraai gehad. “Die fight was oor ’n enkele sigaret. Toe gaan speel een van hulle pool, maar later het ons ’n geskreeu gehoor in die toilette. Dis waar ons Xazo gekry het, vol bloed veral voor by sy broek.” Kapt. Dumile Gwavu het bevestig ’n saak van aanranding met die opset om ernstig te beseer word ondersoek.