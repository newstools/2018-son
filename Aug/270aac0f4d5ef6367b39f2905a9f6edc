DIE gewilde band Jeodhouse gaan dié naweek sy live DVD in die Joseph Stone-ouditorium in Athlone opneem. Die talentvolle ouens wil daarmee dankie sê aan hulle getroue fans vir al die ondersteuning. Hulle maak nou al byna drie jaar saam musiek. Devanish Hendricks, een van die lede van die groep, sê hulle gaan ook old school-musiek doen. Hendricks voeg by die gehoor kan hulle maar regmaak vir ’n lekker upclass paartie-vibe. Die gaskunstenaars is Quinton Manuels, Ashur Petersen, Sister Stephanie en die uitstekende saxofoonspeler Don Vino. Die show vind Saterdag 20:00 plaas. Kaartjies kos R120 en jy sal R150 vir ’n VIP-kaartjie betaal. Vir meer inligting kan jy Juanita­ Cloete by 072 269 9684 bel.