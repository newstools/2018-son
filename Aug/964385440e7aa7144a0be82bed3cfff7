DIE top-16 in Idols SA is aangekondig! Daar is nou net ag mans en ag vroue oor wat dit gaan uitspook om vanjaar se Idol te wees. Die deelnemers wat Ran­dall Abrahams, Somizi Mhlongo en Unathi Msengana die meeste beïndruk het, is Thato Makape, Yanga Sobetwa, Lincoln Lewis, Mthokozisi Nqcobo, Niyaaz Arendse, Nosipho Silinda, Sandile Skosana, Ntokozo Makhathini, Mnqobi Dlamini, Dalene Swartz, Basimane Melato a.k.a. King B, Thando Mngomezulu, Victor Matalane, Bongiwe Mdaka, Lethabo Ramatsui a.k.a. Wattahmelon, Zamagambu Memela a.k.a. Xae. Lincoln (22), van Ravens­mead in die Wes-Kaap, sou nie eens deelgeneem het as ’n familielid hom nie aangepor het om oudisies toe te gaan nie. Maar hy ken van hustle en nou soek hy die gesogte titel. Niyaaz is ook van die Kaap. Die 22-jarige outjie van Ottery kan nie wag om al die performance-truuks te wys wat hy in die mou voer nie. Die jonge Xae (19) het die suur Randall se hart sommer van dag 1 af gesteel. Danksy haar flawless performances in die oudisies, duette en solo’s is sy ook onder die talentvolles wat ons in die volgende paar weke elke Sondag 17:00 voor die kassie gaan boei. Laas jaar het die jong Paxton Fielies van Bishop Lavis in die Kaap as wenner weggestap. Gaan 2018 se wenner ook ’n Kapenaar wees?