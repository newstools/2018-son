MANCHESTER City sal die volgende twee tot drie maande sonder sy gelukbringer, Kevin de Bruyne, moet klaarkom. Dis omdat dié Belg sy regterknie in ’n frats­ongeluk gedurende ’n oefen­sessie beseer het. De Bruyne het in Janu­arie ook sy regterknie teen Everton beseer. Hy was toe vir 12 van die 26 wedstryde wat hy nog kon gespeel het, nie beskikbaar nie. Sy spanmaat Ilkay Gündogan sê dit sal ’n terugslag wees as De Bruyne so lank gaan vat om te herstel. Gündogan sê: “Hy het laas seisoen ’n geweldige invloed op die span gehad. “Die hele span hou duim vas. Ons hoop dis nie ernstig nie sodat hy gou weer kan begin oefen.” De Bruyne het gewys wat hy werd is vir die ver­dedigende kampioen van die Engelse Premierliga (EPL). City het die openingswedstryd teen Arsenal met 2-0 gewen. – SuperSport