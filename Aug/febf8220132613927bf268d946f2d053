STOF solank jou dansskoene af, want Alistair Izobell is reg om ons te vermaak met sy show Winter Dance. Alistair is een van die Kaap se mees geliefde kunstenaars en het ons al in die verlede entertain met onder meer die show Kaapse Jol. Nou is hy terug met ’n splinternuwe makietie wat gaan sorg dat jy by Sun Exhibits in GrandWest jou biscuit skud. Mense kan hulle regmaak vir ’n fantastiese band en DJ. Elouise Matthys, die PR en promotions manager by GrandWest, sê: “As jy van dans hou, gaan dit die perfekte winter-event vir jou wees. “Daar gaan ook stalletjies wees wat kos verkoop en groot pryse sal weggee word.” Kaartjies vir die dans op Saterdag 11 Augustus kos R180 en kan by Computicket gekry word. Die deure maak 18:30 oop, en van 19:00 af tot middernag kan jy dans dat die biesies bewe!