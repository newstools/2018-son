KRIEKET Suid-Afrika (KSA) sal volgende week met ontevrede eienaars van die mislukte T20 Global League vergader. Die uitvoerende hoof van KSA, Thabang Moroe, sal tussen 8 en 12 Augustus met van die eienaars in Doebai en Moembai gesels. Die eienaars van die Durban Qalanders, Nelson Mandela Bay Stars en Bloem City Blazers sê hulle wil deelneem aan die nuwe T20-liga wat KSA beplan. Moeilik Moroe het bevestig die nuwe liga sal uit ses spanne bestaan, nie ag nie, soos vir die Global League beoog. Dit sal vir KSA moeilik wees om dié ontevrede eienaars by die nuwe liga te betrek. Hoewel Moroe bevestig het dit sal ses spanne wees, moet nog besluit word waar hul hoofkwartiere sal wees. Moroe sê: “Bywoning, infrastruktuur en bydraes van die regering sal oorweeg word voordat daaroor besluit word.”