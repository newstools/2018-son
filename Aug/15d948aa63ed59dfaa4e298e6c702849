’N MAN is gister helder oordag voor die Kensington-daghospitaal vermoor. Rhonwen Petersen (26) van Factreton is omstreeks 12:00 in sy motor buite die daghospitaal in Sesde Laan doodgeskiet. Petersen het na verneem word familie na die dag­hospitaal geneem en toe buite vir hulle gewag. Hy is in die gesig geskiet terwyl hy agter in die motor gesit het. Petersen is op die toneel dood. Die verdagtes het van die toneel gevlug. Volgens lt.kol. Andrè Traut, ’n polisiewoordvoerder, is die motief vir die moord nog onbekend en is niemand nog gearresteer nie. Die moord kom kort nadat ’n man van Beacon Valley twee weke gelede in die daghospitaal in Mitchells Plain doodgeskiet is. Die man is ten aanskoue van verskeie pasiënte in die kop geskiet en is op die toneel dood. Hy was na verneem word saam met sy girlfriend en hul baba by die daghospitaal. Cheslyn Steenberg van die Kensington-polisiëringsforum het weer beklemtoon dat hulle meer permamente polisielede benodig by die Kensington-polisiestasie. Steenberg verduidelik: “Elke keer wanneer daar ’n skietvoorval plaasvind, dan word polisielede van ander stasies in die gebied ontplooi. “Wanneer dit weer stil raak, dan word die polisie- lede aan die gebied onttrek. “Die skietvoorval het buite ’n openbare instansie gebeur en verskeie mense se lewe is in gevaar gestel. “Ons doen ’n beroep dat daar op nasionale en provinsiale vlak ingegryp word om die bendeskietery stop te sit.” Twee mans is verlede maand in Factreton in afsonderlike voorvalle doodgeskiet en verskeie ander gewond. Inwoners van Factreton het Sondag ’n plakkaat­optog gehou oor die bendegeweld en die tekort aan beamptes by die Kensington-polisiestasie Die voorval het Woensdag omstreeks 22:40 in Adringastraat, Hillcrest, gebeur. Volgens kapt. FC van Wyk, ’n polisiewoordvoerder, is die motief vir die moord nog onbekend en is ’n moorddossier geopen. Die cops kan nie bevestig dat die voorval bendeverwant is nie.