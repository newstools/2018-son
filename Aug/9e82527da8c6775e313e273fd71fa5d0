CALITZDORP. – Hy gebruik glo bekendes se name om geld te loaf en pocket dan arm mense se geld. Selfs politieke partye loop glo deur. Nou is baie Kannalanders op die spoor van ene Arrie May. Niklaas Paskwalli, munisipale amptenaar, vertel: “Daar het nou ’n plaasboer na Arrie kom soek. Hy doen hom voor as ’n munisipale werker; dan doen hy dit op Icosa se ticket.” May het plaaswerkers ook voorheen gereeld bygestaan met plaasuitsettings. ’n Sound clip wat uit Oudtshoorn aan Son gestuur is, lui: “Hy sê hulle het met die munisipaliteit se kar gaan staan. Ek moet hom solank R50 leen, want hy het die kaart by die raadskantore vergeet. Verlies “Hy is skraal en het sulke uit tande ...” Raadslid Hyrin Ruiters sê: “Mense, Arrie May vra geld op my naam. Dis nie waar nie. Dis u verlies as u gee.” Adam Volmink, ’n plaaswerker wat weens gesondheidsredes van ’n plaas afgesit is, moan ook. Volmink sê: “Hy het sommer namens my R1 500 van my vorige werkgewer ontvang. Toe stry hy hy het die geld vir my vrou gegee. “Dis stront. Ek soek my geld en gaan ’n saak teen hom maak.” Son het hard probeer om May op te spoor, maar verneem dat hy glo weer in Oudtshoorn is. Ander kere is beweer hy bevind hom in Zoar.