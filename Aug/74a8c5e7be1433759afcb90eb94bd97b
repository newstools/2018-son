DIE drie talentvolle sangers van The Black Ties vier dié Vrouemaand die Evasgeslag in die gesellige Roxy Revue Bar in GrandWest. Die plaaslike groep het aangekondig hulle gaan op 18 en 19 Augustus ’n reeks live konserte met die titel The Black Ties Experience aanbied. Die groeplede – Chad Saaiman, Lloyd Jansen en Keeno Lee – is almal baie lief daarvoor om die gehoor aktief te betrek en dus is hulle opgewonde oor die komende optredes. Keeno Lee vertel: “Ons is so excited vir ons nuwe show, The Black Ties Experience. “Ons het ’n groot visie daarvoor en ons kan nie wag om dit te bewaarheid nie.” Die sexy ouens gaan die gehoor bekoor met bekende covers van John Legend, Ed Sheeran, The Bee Gees, Bill Withers, Bruno Mars en vele meer. Hulle beloof ’n hele paar verrassings en sê daar gaan lekker gelag word. Die Kaapse bandSouljourn gaan die musiek maak en verseker die audience bly op hul voete. Kaartjies vir The Black Ties Experience: A Celebration of Women’s Month is by Computicket te kry en kos R150 per persoon. Die deure maak 19:30 oop en die show self begin 20:00.