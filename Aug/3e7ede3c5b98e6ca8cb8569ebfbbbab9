PRES. Cyril Ramaphosa het dié week afgekondig ’n staatsbegrafnis sal gehou word vir Zondeni Veronica Sobukwe (91), vrou van wyle Robert Mangaliso Sobukwe, stigter van die Pan Africanist Congress (PAC). Sy is Woensdag in haar huis in Graaff-Reinet oorlede. Khusela Diko, woordvoerder van die presidensie, het gesê Veronica is met die Orde van Luthuli (silwer) gehuldig vir haar bydrae tot die struggle. Diko het bygevoeg pres. Ramaphosa het beveel die landsvlag moet ter ere van Veronica oral halfstok gehys word tot die aand van haar begrafnis. “Die besonderhede van die begrafnis sal binnekort deur die Oos-Kaapse regering bekend gemaak word,” het Diko gesê. – News24