WIE sou kon dink dat ’n tennisraket jou tot in die hospitaal kan slat? Wel, vra die beseerde Thembile Gumede (37), wat beserings aan sy kop en oog het. Die slaner was glo ’n middeljarige man. Gumede was Saterdag saam met die ouer man by ’n tradisionele seremonie in die Kwa-Nonqaba township in George toe hy so deurgeloop het. Gumede se broer, Noluvo, vertel: “My broer het ’n argument by die seremonie gehad met ’n ander man. Waaroor weet ek nie. “Die aanvaller het ’n tennisraket uit sy kar se boot gehaal en toe my broer uit die huis kom, hom begin slaan. Slae “Aanhoudend. Op sy gesig, op sy kop. “Hy het eers gestop toe bure kom keer.” Nog ’n ooggetuie beweer: “Dis nie die eerste keer dat die ou mense met daai raket aanrand nie. Verlede maand het ’n ander ou ook so ’n pak slae gekry.” Vererg voeg hy by: “Wat dink die man? ’n Raket is mos vir tennis speel. Hy moet gestop word voor nóg seerkry.” Sers, Kappie Kapp, ’n polisiewoordvoerder van KwaNonqaba, bevestig dat ’n saak van aanranding ondersoek word en sê die raketman is nog nie gearresteer nie.