QUEEN B is maar nou eenmaal die queen van absoluut alles. Beyoncé gaan die septer swaai by die larney modetydskrif Vogue wanneer sy in die September-uitgawe van die tydskrif verskyn. Die queen laat nie vir haar sê nie, sy maak haar eie reëls en dit beteken sy gaan ’n swart fotograaf vir die shoot gebruik. En die ikoniese tydskrif het gou agtergekom hulle moet ja en amen op al Queen B se versoeke. Dit is eintlik skandelik dat Vogue nog nooit in sy 126 jaar ’n swart fotograaf gebruik het om sy voorblad te skiet nie. Sies, Vogue, jy moet jou skaam! Ek sien op Huffpost dat Queen B die jonge en supertalentvolle Tyler Mitchell (23) gekies het om haar af te neem. En as jy gedink het die vrou van Jay-Z gaan sit en ’n normale interview doen, moet jy weer dink. Dit buzz dat Queen B ’n hele paar reëls gaan breek en ’n doodgewone sit-down-onderhoud is een van hulle. Who runs the world? Beyoncé, natuurlik.