DIE pa van die 24-jarige rape victim sê hy en sy familie gaan deur hel. Hy het gister ná die beskuldigde se verskyning met Son gepraat en gesê dis net die Here se genade wat hulle deur dié ramp sal dra. Meer as 50 lede van die groep Vroue in Aksie en die Gustrouw- besorgde groep het die hofsaak bygewoon om die familie te ondersteun. Die pa sê sy dogter was ’n lewenslustige persoon wat net vir haar werk geleef het. Nou is sy en haar ma ’n wrak. Hulle het reeds met sielkundige berading begin. Buite die hof het ’n vrou beweer die beskuldigde het die betrokke oggend ook ’n vrou in Johaar Adams-straat probeer verkrag. Hy het glo ’n gun voor dié vrou se kop gehou, maar mense het op hom afgekom en hy het die hasepad gekies. Mathilda Willemse van die Gustrouw- besorgde groep sê hulle is jammer oor wat met die familie gebeur het. Hulle het ’n petisie by die hof ingedien teen borgtog.