NOG ’n Suid-Afrikaanse krieketveldtog in die subkontinent het misluk. Suid-Afrika A het gister die vierde en laaste plek van die eendaagse reeks in Bengaluru ingeneem. Indië A het die Suid-Afrikaners behoorlik met 124 lopies afgeransel. Die tuisspan het 275/7 aangeteken en Suid-Afrika A daarna in net 37,1 boulbeurte vir 151 lopies uitgehaal. Treurig Beuran Hendricks (3/39) en Robbie Frylinck (2/35) het met hulle naatboulwerk ’n goeie taak vir SA A verrig. Hulle is egter nie behoorlik ondersteun nie. Malusi Siboto (1/54 in 5 beurte) was veral besonder duur. Boonop was die kolfwerk te treurig om die span ’n wenkans te gee. Senuran Muthusamy (40), Farhaan Behardien (38*) en Pieter Malan (30) het die beste bydraes met die kolf gelewer, maar dit was nie naastenby genoeg nie.