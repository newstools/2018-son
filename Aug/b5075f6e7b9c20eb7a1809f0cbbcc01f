ALTESAAM 16 kinders is vanoggend beseer toe ‘n taxi op die N2, naby die R300 in Mitchells Plain, omgeslaan het. Een meisie het verskeie beserings opgedoen en is in ‘n kritieke toestand. Die meisie is onder die taxi gevind. Die 15 ander pasiënte het ligte tot ernstige beserings opgedoen. Hulle is op die toneel vir hul beserings behandel en daarna na nabye hospitale geneem. Besonderhede rondom die ongeluk is nog nie bekend nie. Die plaaslike owerhede was op die toneel om die ongeluk te ondersoek. ¬ ER24