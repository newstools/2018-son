INWONERS van ’n hostel in Oos-Londen sê die munisipaliteit het die geboue byna 20 jaar laas onderhou. Nophelo Zimela sê sy het in 1998 uit ’n backyard shack na B Hostel in Duncan Village getrek, berig GroundUp. “Tóé het die munisipaliteit die plek geverf, die gras gesny en gekyk of daar stukkende vensters is. Nou wag ons ’n ewigheid totdat ons maar self moet probeer regmaak. “Ek het amper ’n jaar ’n lekkende toiletpyp gehad. Elke keer as ek die munisipaliteit bel, het hulle gesê iemand kom. Dit het nooit gebeur nie. “Ek het toe maar self ’n pyp gekoop en iemand betaal om dit in te sit,” sê Zimela.