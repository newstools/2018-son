NOG twee mans is in afsonderlike voorvalle op die Kaapse Vlakte doodgeskiet. In Hanover Park is Riaad Bull (25) gister omstreeks 02:40 by ’n huis in Lansportstraat noodlottig gewond. Paramedici het Bull op die toneel dood verklaar. Die cops kon gister teen druktyd nie bevestig of dit bendeverwant was nie. Raakgeskiet Hy het voor sy huis gestaan toe twee mans verbygekom en op hom losgebrand het. Bull is verskeie keer raakgeskiet. In nog ’n voorval Dinsdagaand in Eureka Es­tate, Elsiesrivier, is ’n onbekende man doodgeskiet. Die voorval het omstreeks 18:00 in Arnoldstraat gebeur. Die omstandighede rondom die moord is nog onbekend. Twee moordsake is geopen en niemand is nog gearresteer nie. Volgens kapt. FC van Wyk, ’n polisiewoordvoerder, kan enige persone met inligting oor die skietvoorvalle die tolvrye misdaadnommer 08600 10111 skakel.