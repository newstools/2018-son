GEDURENDE ’n rus­periode van sowat ’n maand het gebeure in Formule 1 (F1) hoof­opskrifte in die media om die verkeerde redes gehaal. Daar is nou nog nege wedrenne oor. Die stryd om die renjaers- en vervaardigerstitel word Sondag hervat met die Bel­giese Grand Prix (GP). Dis kom nadat die rondskuif van jaers en die uittrede van een van hulle die hoofopskrifte oorheers het. Enkele dae ná die Hongaarse GP in Julie het die Aussie Daniel Ricciardo die F1-wêreld en -entoesiaste geskok. Dit was toe hy aangekondig het hy verkies Renault bo sy huidige werkgewer, Red Bull. En tien dae daarna maak Fernando Alonso bekend dat hy uittree. Noudat ál die nuus ge­skiedenis is, behoort die fokus te verskuif na die stryd tussen Mercedes en Ferrari en hul top-jaers, Lewis Hamilton en Sebastian Vettel. Sedert die eerste jaar van die V6 turbo-era was twee jaers nog nie só kop aan kop ná 12 wedrenne in die F1-seisoen nie. Hulle het behoorlik wipplank gery tot nou toe. Toon Dit was Hamilton wat daarin kon slaag om ’n effense buffer in punte op te bou voor die “somer­vakansie”. Dis ook Hamilton wat die laaste paar jaar in die tweede helfte van die seisoen die toon aangee. Sedert 2013 het hy 54,84% van die wedrenne gewen. In dieselfde periode het Hamil­ton ná 87% van die wedrenne op die podium geëindig. – espn.com/f1