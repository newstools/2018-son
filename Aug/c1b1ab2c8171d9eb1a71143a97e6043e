DIS amper weer tyd vir die jaarlikse Silwerskermfees, so maak seker jy kry nou al jou kaartjies. Gisteraand was die press briefing by The Bay Hotel in Kampsbaai en die direkteur van kykNET-kanale, Karen Meiring, het aangekondig dat die fees op 22 Augustus gaan afskop. Van die beste plaaslike flieks soos Ander Mens, Die Seemeeu, The Harvesters, Kanarie, Dominee Tienie en Ellen – The Ellen Pakkies Story sal vertoon word. Die wenners gaan by ’n seremonie op die finale dag van die fees op 25 Augustus aangekondig word. Daar gaan ook kortfilms by die fees gewys word wat vir die jaarlikse toekennings gaan kompeteer. Jy sal vanaf 13 Augustus die kaartjies aanlyn kan koop. Die kaartjies kos R150 per dag en R600 vir ’n week pass.