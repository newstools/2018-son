Lewer 40-50 koekies. Bestanddele: 250 botter, teen kamer­temperatuur 5 ml vanieljegeursel 5 ml karamelgeursel 200 ml strooisuiker 1 eier 60 ml melk 200 g bruismeel 300 ml koekmeel 100 g amandels, gekap Om die koekies te bestryk: 60 ml rooswater gemeng met 125 ml water Om die koekies te doop: versiersuiker, gesif Metode: 1. Voorverhit die oond tot 180° C. Bespuit ’n bakplaat met kleefwerende sproei. 2. Klits die botter, vanielje- en karamelgeursel en suiker tot lig en donsig. Voeg die eier en melk by en meng goed. 3. Sif die bruis- en koekmeel in ’n afsonderlike bak en voeg die amandels by. 4. Voeg die helfte van die meel by die botter en meng goed. Voeg dan die ander helfte van die meel by en knie liggies totdat ’n gladde deeg vorm. Gebruik ’n oppervlak wat liggies met meel bestrooi is. 5. Vorm gelykvol eetlepels deeg in halfmane en plaas dit ongeveer 3 cm uitmekaar op die bakplaat. Bak 15 minute of totdat die koekies effens verbruin. 6. Plaas die brosbrood op ’n draadrak, bestryk met die rooswater en doop in die gesifte versiersuiker.