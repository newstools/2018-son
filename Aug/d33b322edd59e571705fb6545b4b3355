’N GROOT aantal gegradueerdes wie se opleiding as maatskaplike werkers deur die departement van maatskaplike ontwikkeling betaal is, is nog werkloos. Kobus Botha, DA-LPW, sê dit is onaanvaarbaar as die behoefte aan maatskaplike werkers en die hoë persentasie jeugwerkloosheid in die Oos-Kaap in ag geneem word. Volgens Botha is 67,1% van die jeug in die ouderdomsgroep 15 tot 24 en 43,2% van die jeug in die ouderdomsgroep 25 tot 34 werkloos. Voordeel “In die Oos-Kaap is 1 059 maatskaplikewerk-gegradueerdes van verskeie instellings van hoër onderwys wat deur die departement van maatskaplike ontwikkeling gefinansier is, sedert 2015 werkloos. “Dit is volgens ’n antwoord op ’n parlementêre vraag wat ek van dr. Pumza Dyantyi, die Oos-Kaapse LUR vir maatskaplike ontwikkeling, ontvang het,” sê Botha. In haar antwoord skryf Dyantyi­ dat 717 studente in 2015, 673 in 2016 en 548 in 2017 uit die departement se beurs-skema voordeel getrek het.