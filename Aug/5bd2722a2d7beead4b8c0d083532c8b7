’N OU van Mitchells Plain is met koperkabel betrap. Dis ’n groot slag wat geslaan is, want die waarde van die kabel beloop R70 000. Die man is op heterdaad betrap terwyl hy dit aan ’n scrap dealer verkoop het. Die 41-jarige man is by ’n scrap metal dealer in Epping in hegtenis geneem nadat ’n anonieme bron die Stad Kaapstad se metaaldiefstal-eenheid ­’n top-off gegee het oor ’n moontlike transaksie. Wayne le Roux, hoof van die metropolisie, sê die anonieme bron die eenheid ingelig oor ’n wit bakkie wat gesteelde kabels vervoer en die bron het gesê die drywer verkoop koperkabel. Verbruikers “Toe die beamptes by die scrap metal dealer aankom, het hulle ’n bakkie gesien wat ooreenstem met die beskrywing wat die bron gegee het. “Die verdagte was besig om die kabel aan die dealer te verkoop,” sê Le Roux. Verdere ondersoek het getoon die koperkabel behoort aan die Stad. Dit word gebruik om elektrisiteit aan verbruikers te verskaf. Le Roux voeg by die verdagte is gearresteer vir die besit van vermoedelik gesteelde goedere. Hy is na die polisiekantoor in Elsiesrivier geneem waar ontdek is hy is al vantevore vir ’n soortgelyke voorval aangekeer.