BONANG Matheba wil ook nie ge-beat wees nie. Nee, kyk, as die wêreld nie om Queen B draai nie, gaan sy seker maak al die oë word op haar gevestig. Die mense op Twitter het mos omtrent aangegaan dat die media darling se eks AKA weer saam met sy baby-mamma is. Toe kondig Bonang aan dat sy ook nou ’n berk het. En dat dié haar behoorlik toegooi onder die soene én geskenke! Dit nadat sy net nou die dag op haar show, Being Bonang, laat hoor het sy sal nie gou weer ’n man vat nie oor sy sukkel om haar gelyke te kry. Die radio- en TV-aanbieder het getwiet: “Al die soene ...” Een van haar fans het toe ge-retweet dat sy dalk die lyrics van ’n song aanhaal, maar sy het vinnig verduidelik dit is nie die geval nie. “Dit is nie. Soentjies van my berk. Dis al,” het sy teruggekap. Oukei, Bonang. Kom ons kyk hoe lank hou jy dié een – dis nou te sê as daar wel een is ...