KEITH Bird se vlerke is gister geknip deur die ondersoekbeampte. Bird het in die Mitchells Plain-landdroshof verskyn op aanklag van verkragting, moord, intimidasie, afpersing en die verspreiding van pornografie. Dié kerkman se beweerde sondes dateer al van 2013. Hy word daarvan aangekla dat hy meisies in sy buurt gelok het met beloftes van werk en hulle dan verkrag het. Bird, wat tevore by amper vyf van sy verskynings met verskonings vir uitstellings gekom het, het gister stil gesit en notes gevat terwyl die ondersoekbeampte, Carlo­ Antha, getuig het. Die hof het gehoor hoe Bird sy victims gelok en homself met verskillende name aan sy slagoffers voorgestel het. Antha, wat met ’n lêer soos ’n Bybel voor hom gestaan het, het komkommerkoel voorgekom. Volgens Antha het Bird ook in 1993 agter tralies beland. Hy het sy eerste slagoffer in die Waterfront-area verkrag terwyl hy as sekuriteitswag gewerk het. Hy is in 2002 vrygelaat. Die hof het ook gehoor hoe Bird sy eie secret spot tussen die bosse by Mnandi-strand, Mitchells Plain, gehad het waar hy sy slagoffers verkrag het. Volgens Antha het Bird die spot gebruik omdat dit afgeleë is. Sy jongste slagoffer was maar 16 jaar oud. Bird het ook na bewering ’n 19-jarige se virgin gebreek toe hy haar in 2017 verkrag het. Die meisie het in trane by die hof uitgestorm toe Antha oor haar voorval getuig. Die hof het ook gehoor hoe nog een van Bird se slagoffers hom deur ’n berig in Son herken het. Bird het glo die meisie in 2014 ontmoet en hom voorgestel as Jerome Petersen. Die meisie het ’n klag teen “Jerome” gelê, maar het eers oor Bird uitgevind toe sy die berig in 2017 lees. Antha het Bird as ’n control freak beskryf wat sy slagoffers se omstandighede in sy guns gebruik het. Volgens Antha soek die gemeenskap nie vir Bird buite nie. Hy het gevra dat borgtog nie toegestaan word nie. Die saak is tot 5 September uitgestel.