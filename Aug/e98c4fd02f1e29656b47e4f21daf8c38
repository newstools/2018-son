MARTIN Visser (45), wat ’n plaaswerker doodgeslaan het, mag appelleer teen sy vonnis en skuldigbevinding. Regter Nathan Erasmus het gister in die rondgaande hooggeregshof in Vredendal die aansoek om verlof om te appelleer, toegestaan. Visser sal eersdaags voor ’n volbank regters verskyn, maar bly vir eers agter tralies. Erasmus het Dinsdag vir Visser skuldig bevind aan die moord op Adam “Mannetjies” Pieterse (32). Pieterse se lyk is in Maart 2015 in ’n vlak graf op Dassiehoek buite Lutzville gevind. Dier Dassiehoek is Visser se plaas. Pieterse het op die plaas gebly, maar op De Hoek vir Visser se pa, Chris, gewerk. Erasmus het in sy uitspraak gesê Pieterse is soos ’n dier doodgemaak en boonop nog op ’n plek begrawe waar dooie diere begrawe is. Visser het nooit getuig nie, maar onskuldig gepleit. Woensdagmiddag, terwyl van sy familie en sy laywer by Spur ge-lunch het, het Visser probeer om sy eie lewe te neem. Hy het egter net sy oor in die proses beseer.