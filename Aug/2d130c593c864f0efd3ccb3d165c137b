TWEE bewaarders van die Goodwood-gevangenis is gister deur ’n bandiet gesteek terwyl hulle aan diens was. Volgens die Wes-Kaapse woordvoerder van die departement van korrektiewe dienste, Simphiwe Xako, het die voorval plaasgevind toe die twee beamptes gisteroggend die selle oopgesluit het. Xako sê die saak is by die polisie aangemeld sodat dit “deeglik” ondersoek kan word. Hy sê: “Die voorval het tydens unlock by Cell C10 plaasgevind toe ’n gevangene die twee bewaarders aanval. “Die gevangene het ’n selfgemaakte skerp voorwerp in die aanval gebruik. “Daar is met die bewaarders na die hospitaal gehaas waar hulle ná behandeling ontslaan is. Ons laat alles in die SAPD se hande.”