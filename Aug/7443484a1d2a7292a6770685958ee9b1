DRIE vermeende cop killers het Maandag in die Zwelitsha-landdroshof verskyn. Thandile Nkonyeni (27), Sibulele­ Mfikili (38) en Nathi Mtungowakhe (28) staan tereg vir die moord op AO Sabelo Mali (50). Mali was lid van die Oos-Londense misdaadintelligensie-eenheid. ’n Woordvoerder van die Valke­, kapt. Anelisa Feni, sê die drie het Mali na bewering op 22 Mei vermoor. Feni sê dis nadat hy hulle ’n lift na Berlin gegee het. Feni sê: “Die verdagtes het hom na bewering met ’n vuurwapen gedreig en beheer van die voertuig geneem. Bosse “Hulle het toe na die Mount Coke-gebied gery waar hulle hom na bewering vermoor het.” Inwoners het Mali se lyk daar in die bosse aangetref. Die polisie se eenheid teen ernstige georganiseerde misdaad in die Oos-Kaapse is toe opdrag gegee om die saak te ondersoek. Die verdagtes is Donderdag in Mdantsane gearresteer. Hulle kom op 15 Augustus weer voor om aansoek te doen om borgtog. *Volg Maryke Low op Twitter. Stuur ook enige nuuswenke aan info@son.co.za.