KENDALL Jenner is in groot k*k. Die supermodel se hond het Sondag ’n kind in ’n restaurant gebyt – en toe maak sy en haar berk, Ben Simmons, spore. Volgens TMZ het die meisietjie en haar ma naby Kendall en haar baller-berk gesit toe die Dobermann toeslaan. Die hond het darem nie sy tande ingesink nie en die ma het met haar bloedjie na binne gehol waar die werknemers die bytplek met ys behandel het. Toe almal ná die bohaai buitentoe gaan, toe is Kendall en Ben net witweg. Hulle het glo die rekening betaal, maar nie vir die meisie se ma se kontakdetails gevra nie. Die dierebeskermingsdiens ondersoek nou die saak van Kendall se hond wat glo ’n leiband gedra het. Die hond lýk nie net gevaarlik nie, Kendall meen sy ís gevaarlik. Sy het ’n ruk gelede ’n foto van haar en die hond op Instagram gelaai – en in die byskrif waarsku sy: “Oulik. Maar sy sal jou gesig afskeur.” As dit regtig Kendall se hond was, moet sy daarvoor boet, want sekere rykes dink mos hulle kan met moord wegkom.