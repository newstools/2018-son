THIERRY Henry se tyd as België se hulpafrigter is kamstig verby. Daar word kwaai in Europa geskinder dat die Franse sokkerlegende die nuwe manager van die klub Bordeaux gaan word. Bordeaux het tans nie ’n manager nie. Henry, ’n voormalige Arsenal-speler, oorweeg ook ander opsies. Die Franse uitsaaier RMC het Woensdagoggend berig hy het ingestem om die rol te neem, maar Sky Sports sê dat onderhandelinge steeds aan die gang is. Henry is sedert 2016 werksaam as assistent vir die Belgiese hoofafrigter, Roberto Martínez. Hy was deel van die Belgiese breierskorps wat dié land tot ’n derde plek in die Wêreldbeker-toernooi in Rusland afgerig het. Bordeaux, ’n Ligue 1-klub, het onlangs sy manager, Gus Poyet, in die pad gesteek. Poyet het sy toys uit die kot gegooi oor die verkoop van ’n speler sonder sy medewete. Gaëtan Laborde, doelskieter, is aan Ligue 1 rivals Montpellier verkoop en Poyet het woedend gereageer. Hy het die transfer as ’n skande beskryf, waarna die klub hom geskors het. Éric Bedouet is tydelik in beheer van die span. Henry se belangstelling in die rol is Maandagaand deur Arsène Wenger, ’n oud-Arsenal manager, bevestig