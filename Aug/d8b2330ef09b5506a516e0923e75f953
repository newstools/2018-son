NAVORSING wat gedoen is deur Momentum en Unisa toon dat 73,5% van alle huishoudings in die land finansieel nie gesond is nie. Die navorsing toon dat die oorgrote meerderheid regtig gesukkel het in 2017 om kop bo water te hou. Meer kommerwekkend is dat die situasie al sedert 2011 duur. Luidens die navorsing beskik die meeste huishoudings eenvoudig nie oor die vermoë of kennis om beheer te neem van hul finansiële situasie nie. Die studie wys verder dat ’n verbetering in kwalifikasies nie noodwendig­ lei tot ’n proporsionele toename in inkomste nie. – News24