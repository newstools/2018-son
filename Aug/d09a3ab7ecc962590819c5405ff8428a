JADEN Smith meen mense behandel hom nie soos ’n “gewone mens” nie. Sy ouers is Will Smith en Jada Pinkett Smith, en ’n mens kan jou half indink hy het nie soos ’n gewone seun grootgeword nie. Jaden (20) het sy hart oopgemaak teenoor die tydskrif Dazed. Hy sê hy verkies dit om saam met sy skaatsplank-pelle uit te hang. “Toe ek jonger was, kon ek nie altyd met gewone mense uithang nie. “Noudat ek ouer is, is dit lekker om saam met gewone ouer kinders te meng. Dis pret.” Jaden is mal oor skate­boarding en kuier met dié crowd. “Wanneer ek by skateparks aankom, kyk en vra mense: ‘Is dit Jaden Smith?’ Daarna is alles fine en ek is net ’n gewone skater.” Hy het gesê as hy nie bekend was nie, sou hy graag net op sy skateboard saam met vriende wou wees. “Ek moet gereeld na plekke toe vlieg. Ek sou verkies het om net elke dag te skaats.”