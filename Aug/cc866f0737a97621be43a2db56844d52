DIE wenner van die yslike Powerball-boerpot het gister sy rykdom opgeëis, het die nasionale lotery-operateur, Ithuba Holdings, gesê. Algoa FM berig die wenner van die grootste Powerball-boerpot nóg – R145 miljoen – het net R20 op sy kaartjie by die Evander-vulstasie, Rotterdamweg 1, in Evander, Mpumalanga, bestee. Ithuba se woordvoerder, Naledi Masopha, het gesê die wenner het Maandag telefonies kontak gemaak om sy winste te eis, maar het eers gisteroggend by hul kantoor in Johannesburg aangekom. Die trekking was Vrydagaand. Die wennommers is 1, 15, 23, 24, 35 en die Powerball 4.