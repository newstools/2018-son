‘MY LYF, nie jou misdaadtoneel nie!” Dít was een van die baie boodskappe wat vroue tydens die #TotalShutDown-optog op hul plakkate gehad het. Ander deelnemers aan die optog het weer ’n stelling gemaak deur outfits te dra wat betekenis het, of wat deur mans as redes vir verkragting beskou word. Dit was van die visuele boodskappe wat vroue uitgestuur het toe hulle in die Moederstad na die parlement gemarch het om hul stem dik te maak oor geweld teen vroue en kinders. 