’N MAN (28) van die Oos-Kaap verskyn vandag in die Elliotdale-landdroshof nadat hy na bewering ’n lokval vir sy girlfriend gestel en haar toe vermoor het. Kapt. Jackson Manatha, ’n polisiewoordvoerder, sê die oorledene, Amanda Bono (24), het Vrydagaand ’n rusie met die verdagte gehad. Gebel Hy het hierna haar selfoon by haar afgeneem. Volgens Manatha het die verdagte later ’n familielid gebel en gevra dat dié vir sy girlfriend moet sê dat sy haar selfoon by hom moet kom haal. Manatha sê toe die vrou daar opdaag, het die verdagte verskeie keer op haar geskiet. ’n Moordklag staar die verdagte in die gesig.