SOUTHAMPTON het gister geswoeg om ’n punt op sy tuisveld te verdien teen Burnley. Geen doele is In dié kragmeting in die Engelse Premier­liga (EPL) aange­teken nie. Die doelwagters, Joe Hart (Burnley) en Alex McCarthy (Southampton), het dus die kalklig op St. Mary’s gesteel. Die Clarets (Burnley) het die beste geleent­hede in die eerste helfte geskep. Hulle kon egter net nie ’n swakheid skep in McCarthy se goeie keerwerk nie. Die Saints het gesukkel om aan die gang te kom voor hul tuisskare. ’n Taktiese verandering deur Mark Hughes (afrigter) het Southampton se samespel weer rigting gebied. Hughes het vier verdedigers ingespan en dít het die doelskieter Danny Inges meer beweegruimte gebied. Hart het egter ál Saints se pogings verydel. – Sportredaksie