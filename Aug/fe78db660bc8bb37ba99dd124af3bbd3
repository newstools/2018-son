NEWCASTLE United het môre die feitlik onmoontlike taak om Manchester City te uitoorlê vir sy eerste Premierliga-sege van die seisoen. Die Magpies se beste uitslag ná drie games is ’n draw teen Cardiff City. Rafael Benítez, Newcastle manager, moes verlede week toekyk hoe sy span met 2-1 teen Chelsea vasval. Nou moet hulle die Premierliga-kampioen, Man City, in sy eie agterplaas loop aandurf. Maar daar is hoop vir ’n Magpie-sege as Benítez die raad van die oud-speler Gary Neville en taktiek van Wolverhampton Wanderers gebruik. Wolves het laas naweek gewys as jy genoeg druk op sleutelspelers in die Citizens se span plaas, is ’n sege moontlik. Dis net jammer Wolves het hulle voorsprong met 1-0 in die doodsnikke van die stryd gaan verloor om teen die kam­pioen te draw. Volgens Neville, wat sy sokker vir Manchester Unit­ed gespeel het, was daar genoeg tekens van ’n plan deur Wolves om City te klop. “Dit is die eerste keer dat ek sien hoe City se verdedigers en midfielders onder druk geplaas word deur ’n kleiner klub. Wolves was positief en lus vir speel en het die spelers gehad om hulle plan uit te voer,” het Neville gesê. Die Citizens was onder só baie druk, hulle ster-doelskieter Sergio Agüero het nie kans gekry om die Wolves goalie­ te toets nie. Die Magpies sal nou met dieselfde ingesteldheid moet opdaag. – Sportredaksie