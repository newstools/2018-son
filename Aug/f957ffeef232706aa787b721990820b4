OUDTSHOORN. – Die verhoor van twee broers wat buite Prins Albert met dagga van R239 000 gevang is, het begin. Lehloka en Rapulumo Makonyana word aangekla van handel dryf in en onwettige besit of gebruik van dwelms. Die polisie het op 28 Oktober 2016 beslag gelê op sewe sportsakke met 119,75 kg dagga. AO Jacobus Moolman het in die Oudtshoorn-streekhof getuig die verdagtes het erken die sakke behoort aan hulle. Volgens hul regshulpprokureur, Eugene Roos, is hulle nie oor hul grondwetlike regte ingelig nie. Die saak dien voor streeklanddros Retha Pretorius. Dis vir verdere verhoor uitgestel.