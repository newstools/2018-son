SUID-AFRIKA se grootste 3D-drukker is die grootste ter wêreld. Danksy titaanpoeier kan dit (teen ’n plaas se prys) iets so groot soos ’n volwasse man print. Die Aerosud Innovation Centre en die Wetenskaplike en Nywerheidnavorsingsraad se nasionale lasersentrum in Pretoria het die drukker saam ontwerp en gebou. Met titaanpoeier bou dit produkte soos kliënte dit wil hê. Business Insider berig die departement van wetenskap en tegnologie het daarvoor betaal. 3D-drukwerk is veral gewild in die prostese- en lugvaart­bedryf, waar klein, komplekse onderdele van duur materiale benodig word.