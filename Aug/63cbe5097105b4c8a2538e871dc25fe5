BJORN Basson het nie game time nodig nie – hy was immers ’n Springbok. Met Basson wat verlede week by die Southern Kings aangesluit het, is daar nie tyd vir hom om nog game time onder sy belt te kry voor die afskop van die Pro14 nie, maar dit pla hom min. “Ek het min tyd gehad hier, maar ek moet sê, dinge het vlot verloop met my aankoms en dit maak dit maklik om in te pas,” vertel Basson. Hy het laas vir Oyonnax aan die begin van die jaar uitgedraf in die Franse Top 14. Hy kon net ses keer uitdraf, maar het wel sy spoed gewys en twee drieë gedruk. “Voordat ek aangesluit het by die Kings, het ek aan my eie fitness gewerk, so hopelik is ek nie te ver agter die res nie,” sê hy. Basson is nou by die diep kant ingegooi en toer met die Kings. Die moontlikheid is groot dat hy op heelagter kan begin vir die Kings nadat hulle heelagter Masixole Banda convert is na losskakel weens injuries. “Dit is ’n groot challenge vir my en die span, maar almal was sover baie professioneel en van wat ek kon sien, het die span goed voorberei. Gereed “Die span lyk gereed. Die forwards is sterk en die backs lyk of hulle goeie skills het. Dit gaan opwindend wees.” Hoewel hy kan heelagter of vleuel speel, is hy gereed vir enige iets. “Ek sal heelagter verkies, maar as die coach my op vleuel sit, het ek geen probleem daarmee nie,” sê hy. Die voormalige Stormer-spoedvraat sê hy is bly om in die Baai te wees. Dít nadat sy koms al lank terug deur Son voorspel is. “Dit het ’n tydjie geneem, maar uiteindelik is ek waar ek wil wees. Daar was ’n paar haakplekkies, maar ek is bly dis alles verby en ek is hier. “Ek sien uit daarna om voor die Baai se skare te speel.”