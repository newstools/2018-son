VROUEDAG het gisteroggend in gebed afgeskop. ’n Vrou met haar oë gerig op haar Skepper en met ’n houding van uithou en aanhou in volharding na sukses. ’n Staatmaker wat nie wankel nie. Só kan die gees waarin Vrouedag in Kaapstad gevier is, beskryf word. Die diversiteit en eenheid van vroue is gevier. Die tema was: ’n Fokus op Kulturele Diversiteit: Trans­formasie­ en Heling deur die Kuns­te. Talle vroue in geestelike kringe en prominente Kaapse vroue uit verskeie belangegroepe het die geleentheid bygewoon. Onder hulle was die burgemeester­, Patricia de Lille, wat saam met die groep vroue vanuit die Bo-Kaap deur die stad na die Artscape-teater gemarch het. By die teater is ’n propvol program vir die groep vroue aangebied. Dit het opvoerings, praatjies, lekker kos, musiek en pitkos vir die dag ingesluit.