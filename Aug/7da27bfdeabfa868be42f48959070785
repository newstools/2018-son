KAN julle glo Aretha Franklin (76) het nie ’n will gehad nie?! Die musiek-ikoon is laas week Donderdag aan pankreaskanker dood. Nou lees ek op Channel24 haar seuns gaan al haar bates erf. Volgens die wet in Michigan gaan die Queen of Soul se bates gelykop verdeel word tussen haar vier seuns, Clarence (63), Edward (61), Ted (54) en Kecalf (48). Clarence het spesiale behoeftes en benodig finansiële en ander steun. Deur haar suksesvolle loopbaan het die rolmodel ’n fortuin van $80 miljoen (sowat R1,1 miljard) bymekaargemaak. Die bekroonde sangeres gaan op 31 Augustus tydens ’n privaat seremonie in die Greater Grace Temple begrawe word. Dit is in haar tuisstad, Detroit. Die Queen of Soul sal reg langs haar derra, reverend C.L. Franklin, haar broer, Cecil, en haar twee susters, Carolyn en Erma, begrawe word.