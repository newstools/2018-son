LY KAAPSE sokkerspelers dalk aan melaatsheid? Dit wil so voorkom elke keer wanneer ’n afrigter van die Suid-Afrikaanse sokkerspan sy groep spelers bekend maak. Dis omdat Wes- en Oos-Kaapse talent gewoonlik kwaai misgekyk word. Dis ’n groot onreg en word deur politiek gedryf. En dan wil Bafana Bafana nog wonder waarom hulle net nooit vorder nie. Kaapstad en die Baai het elk wel net een beroepsokkerspan – Cape Town City en Chippa United – maar ’n oorvloed van talent wat waarde­volle bydraes op nasionale vlak kan lewer. Dis ook g’n wonder dat so baie Bafana-ondersteuners in die Noorde self blik slaan op die nasionale span nie. Bafana se afrigter, Stuart Baxter bewys ook dat hy geensins anders as sy voorgangers is nie. Geluk met jou span in die kwalifiserende reeks vir die Afrikabeker volgende jaar.