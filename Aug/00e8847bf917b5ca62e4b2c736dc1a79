MEER as 13 jaar het ’n egpaar van Mitchells Plain se tikkop-klong hulle geterroriseer. Nou loop sy pa, Sedick Abrahams, hof vir die moord op dié klong. Hy het sy seun, Clinton, in Januarie om die lewe gebring. Clinton se ma, Myrtle, het destyds aan Son gesê: “ Tik is nie ’n maklike saak nie. Al het ek dit nie gebruik nie, het dit my geaffekteer.” Myrtle moes alles in haar huis wegsteek. “Ek moes my ketel, tweeplaat­stofie en koppies saans in my kamer oppas. Jare lank het dit so aangegaan.” Knak Oor Clinton sê sy: “Hy was stout en onbeskof.” Sedick se storie is soos ’n herhaling van dié van Ellen Pakkies. Wanneer haar seun, Abie, op tik was, het hy haar en haar man ge­boelie, geslaan, misbruik en besteel. Dit het Pakkies laat knak. Ná jare van hel het Pakkies Abie in 2007 verwurg en haar toe aan die polisie gaan oorgee. Dae nadat Sedick sy seun doodgelem het, het Pakkies hom ontmoet en moed ingepraat. Daar is nou ’n fliek gemaak oor haar ordeal met Abie.