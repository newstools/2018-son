’N MAN is in die tjoekie nadat hy na bewering sy bejaarde ma vermoor het. Kapt. Jackson Manatha, ’n Oos-Kaapse polisiewoordvoerder, sê die verdagte (55) het sy 88-jarige ma met ’n byl doodgekap. Die vermeende bylkapper is by hul huis in Ngcwazi, Ngqamakhwe, aangekeer. Volgens Manatha het die verdagte sy ma met die byl bygekom nadat hulle Vrydagaand ’n fight gehad het. Oggendure Manatha sê die vermeende bylkapper se kinders was in ’n ander kamer in die huis toe die voorval gebeur het, maar die kinders was te bang om hom te keer. “Die kleinkinders het eers in die oggendure (Saterdag) agtergekom dat hul ouma dood is,” vertel Manatha. Die vermeende bylkapper sal vandag in die Ngqamakhwe-landdroshof verskyn. – News24