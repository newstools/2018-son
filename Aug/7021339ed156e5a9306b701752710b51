’N BAAISE man is reg voor ’n winkelingang doodgeskiet. Kol. Priscilla Naidu, ’n polisiewoordvoerder, sê Deven Michaels en ’n 36-jarige vriend het Woensdag omstreeks 20:15 voor die winkel- ingang in William Slammert-rylaan, Bloemendal, gestaan. ’n Onbekende verdagte het van die een kant af aangeloop gekom, terwyl nog twee verdagtes van die ander kant af aangeloop gekom het. Hospitaal Twee van die drie verdagtes het toe op Mi­chaels en sy vriend geskiet, waarna ál drie weggehardloop het. Michaels is verskeie kere getref en is op die toneel dood. Sy vriend is in die linkerarm getref en is na ’n plaaslike hospitaal geneem. Daar word beweer dat Michaels ’n lid van die Carlito’s gang was. Die verdagtes is onbekend en dit is gevolglik onbekend of die skietery bendeverwant is. Die provinsiale bende-ondersoekeenheid van die polisie ondersoek klagte van moord en poging tot moord.