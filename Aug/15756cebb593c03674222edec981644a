NÓG vier van die Hoërskool Scottsdene se leerders is net in April dood. Eers is Esher Hartzenberg (18), ’n matrikulant van Watsonia Park, doodgeskiet. Toe is Lecesia Lodewyk (15), ’n gr. 9-meisie, dood nadat ’n kar haar en haar niggie omgestamp het. Die polisie het gesê ’n saak van strafbare manslag word ondersoek. Die week daarna is Wiehaan Fortuin, nóg ’n matrikulant, en Behanco Fredericks ’n gr. 10-leerder, doodgeskiet. Volgens die familie van die drie wat doodgeskiet is, was hulle glad nie by bendes betrokke nie.