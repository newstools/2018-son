VROUEKRAG kán gangster-krag verslaan. Dit is die gevoel van die pen­sion­er Latiefa Davids, wat onlangs as deel van Vrouemaand vroue van Beacon­ Valley by haar huis ’n treat gegee het. Sy is bygestaan deur nog ’n inwoner, Lorraine Wilson, en saam het die twee die ander vroue sommer lekker surprise. “Die vroue by ons is shell shocked­ deur die bendegeweld en skote wat gereeld afgaan,” sê Davids. Toe sê een vrou: “Ons moet ons gemeenskappe terugvat van die gangsters en drug merts.” Sabrina Ruiters, ’n aktivis van Athlone, het gepraat oor mishandelde vroue en sê: “Die bejaardes word abuse deur hulle eie kinders en kleinkinders.” Charmain Maarman, nog ’n aktivis, het mishandelde vroue aangemoedig om abuse by hulle naaste polisiestasie aan te meld. Daar was ook ’n spreker van Sassa wat vir die bejaardes vertel het hoe om hulle nuwe Sassa- kaarte te kry. Die party het begin met lekker eatables en daarna het die musiek geklop waarop die vroue lekker gejol het. Davids sê: “Ek en Lorraine het in ons eie sakke gekrap om die dag moontlik te maak. “Ons bedank ook vir Kribble en Krabbel by die Town Centre in Mitchells Plain vir hul bydrae.”