HOE ver kan die Madibaz in vanjaar se Varsity Sport-netbaltoernooi vorder? Dít is die groot vraag nadat die Nelson Mandela-Universiteit ’n tweede stryd in dié kompetisie gewen het. Die Madibaz is ná twee rondes nog onoorwonne. Maties (Stellenbosch) is egter top of the log, terwyl Kovsies en die NWU (Noordwes) ook onoorwonne is. Die Madibaz het hul perfekte begin Maandagaand voortgesit deur die VUT oortuigend met 72-36 te klop. Dit kom nadat die Madibaz goed klaargespeel het met die UWK (61-41) in Sondag se wedstryd in die NMU-sportkompleks. Die Madibaz gaan hul onoorwonne lopie volgende week in Stellenbosch probeer voortsit. Hulle kom dan op 2 en 3 September teen die UJ en Tukkies te staan. – Sportredaksie