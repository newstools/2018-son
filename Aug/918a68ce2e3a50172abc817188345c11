DIE supersexy Wakanda-prins Michael B. Jordan het ’n hele paar klôgoed breed laat smile. Die Black Panther-akteur het sommer heel onverwags by ’n privaat skool in Alabama ingeloer. Hy het gesien die kinders oefen op ’n snikhete dag en het besluit om die hardwerkende laities met ’n besoek te verras. Jordan het in ’n Instagram-inskrywing gesê die kinders het sy aandag getrek toe hy verby ry en sien hulle doen jumping jacks. Die ster skryf: “Die sight van hulle inspireer my en herinner my aan hoekom ek doen wat ek doen.” Die 15 bloedjies van die Valiant Cross Academy het die aantreklike ster onmiddellik opgemerk. Een van hulle het sommer hardop gevra of hy inderdaad Michael B. Jordan is. ’n Ander een het geskree: “Jy is van Black Panther!” Ek lees op Channel 24 dat hy daar begin skiet het aan ’n nuwe Just Mercy, wat gebaseer is op die memoir van die prokureur en criminal justice-advokaat Bryan Stevenson. Nie net is hy aantreklik en gebou om te hou nie, hy het ook ’n hart van goud – dis mos nou enige vrou se droom!