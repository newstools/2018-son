GEORGE. – Twee jongens moes pee drink as straf nadat hulle glo karbatterye gesteel het. Die twee laaities van 18 en 19 jaar oud is moontlik nou genees van hulle karbattery-aptyt ná dié ordeal. Hulle is naby die Lawaaikamp-plakkerskamp betrap waar hulle na bewering aan fabriekswerkers se karre gepeuter het. Twee kantspieëltjies van ’n Toyota-bakkie en ’n Nissan is glo in hulle besit gevind. Toe try die laities weghol, maar die mense was te vinnig vir hulle. Die twee is gevang, geslat en toe geforseer om te drink uit ’n bottel vol pee. Die een outjie (19) is te skaam om sy naam te gee. Hy vertel: “Ek het saam met my tjommie gestap, want ons het gehoor van ’n spray painting job. “Ons is buite die yard gevang deur ’n groep mans terwyl ons vir die eienaar van die besigheid gewag het. “Toe beskuldig hulle ons daarvan dat ons karre se batterye gesteel het wat buite die yard staan. “Ons het probeer vlug, maar hulle het ons gevang. “Daar was batterye op die grond, maar ons weet nie iets daarvan af nie. “Hulle slaan ons toe en laat ons van daai pee uit die bottel drink,” het hy met walging vertel. Die eienaar het toe uitgekom. Zebulon Munenga, die backyard-besigheid se eienaar, sê: “Daai batteries is uit karre gehaal wat buite gestaan het. “Twee batterye, ja. Ek het nie plek om al die karre binne te parkeer nie. ” Lt.kol. Avril Kriga, ’n polisiewoordvoerder, waarsku: “Mense in die gemeenskap moenie reg in eie hande neem nie. “Ons versoek mense om misdaad te rapporteer sodat ons dit kan hanteer.”