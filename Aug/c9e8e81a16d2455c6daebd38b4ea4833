PRES. Cyril Ramaphosa het dr. Silas Ramaite aangestel as waarnemende hoof van die nasionale vervolgingsgesag (NPA). Dit kom nadat die konstitusionele hof Maandag besluit het dat die hoof, adv. Shaun Abrahams, die pos moet verlaat. “Terwyl die president besig is om die uitspraak te bestudeer, moet ’n permanente hoof binne 90 dae aangestel word,” het ’n woordvoerder van die presidensie, Khusela Diko, in ’n verklaring gesê. Ramaite is tans die adjunk-direkteur van die NPA vir administrasie en die kantoor vir witness protec­tion. Hy was die afgelope 15 jaar adjunk-direkteur. – News24