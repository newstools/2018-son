PAUL Pogba is glo nie ingenome met die be­stuurder van sy klub, Manchester United, nie. Luidens gerugte kom dié ster-speler van Frankryk en José Mourinho nie oor die weg nie, maar die klub sê dis absolute onsin. Luidens die Engelse pers het Mou vir Pogba gemaan om nie onderhoude met die media te voer nie. Koop En as hy dit doen, moet hy maar ’n ander klub vind. United het glo reeds ’n aanbod van Barcelona om Pogba te koop, van die hand gewys. Dis dalk ook Pogba se eie skuld dat die media nou dink hy wil waai. Hy het laas Vrydag ná die oorwinning oor Leicester City gesê hy is bang om onderhoude met die media te voer. Pogba het gesê: “Wanneer ’n mens ontevrede is, affekteer dit jou spel. “Daar is goed wat ek nie kan sê nie, anders word ek beboet.”