SUID-AFRIKA beskik oor drie van die blinkste krieketdiamante ter wêreld. Kagiso Rabada, Aiden Markram en Lungi Ngidi word onder die tien beste o. 23-spelers deur die gesaghebbende Wisden Cricket Monthly beskou. Rabada is in die eerste plek en kry die toekenning as Wisden se Golden Boy of 2018. Sedert hy in 2015 sy buiging gemaak het, is 151 paaltjies in 32 toetse reeds deur Ra­bada ingeoes. Op 23-jarige ouderdom is Rabada die jongste speler wat by 150 toetspaaltjies uit- kom. Hy is tans in die tweede plek op die Internasionale Krieketraad (IKR) se ranglys vir toetsboulers, met die veteraan van Engeland James Anderson in die eerste plek. “Ons het geweet Rabada was vir groot dinge bestem, maar ek het nie gedink dit sou so vinnig gebeur nie,” het die legendariese oud-Protea Allan Donald aan die IKR se webtuiste gesê. “Dit was skrikwekkend om dop te hou toe Dale Steyn in sy loopbaan deurgebreek en paaltjies geneem het. “Dieselfde gebeur nou met Rabada. “Hy is ongelooflik, eintlik ’n masjien, en dit is fantasties om hom dop te hou. “Rabada is goed op pad om Suid-Afrika se grootste snelbouler van alle tye te word. “Hy is ’n inspirasie vir alle swart krieketspelers in Suid-Afrika.” Markram is in die derde plek en Ngidi negende. Wisden se lys van o. 23-spelers is: 1. Kagiso Rabada (Suid-Afrika) 2. Rashid Khan (Afghanistan) 3. Aiden Markram (Suid-Afrika) 4. Babar Azam (Pakistan) 5. Kuldeep Yadav (Indië) 6. Rishabh Pant (Indië) 7. Kusal Mendis (Sri Lanka) 8. Matt Renshaw (Australië) 9. Lungi Ngidi (Suid-Afrika)