DIE Nedbank Cup se uitklop-reeks vir die ABC Motsepe-liga skop dié naweek landwyd af. In die Wes-Kaap word uitgesien na ’n hele paar skouspelagtige wedstryde. Die aksie in die Kaap begin vanaand op die West­ridge Oval in Mitchells Plain. Ikapa Sporting pak die streekkampioen van laas seisoen, Steenberg United. Mike Lukhubeni (af­rigter) se Steenberg-elftal het twee spanne die naweek uitgeskakel. Eindstryd Eers het hy United FC van Stellenbosch Vrydagaand met 4-1 geklop. Toe, Saterdag in die eindstryd, het hy The Magic met 2-0 geklop om deur te dring. Steenberg United het die Wes-Kaap nou die afgelope drie jaar in die ronde van die laaste 32 spanne verteenwoordig. Hy het die ervaring en spelers om dit weer reg te kry. Ikapa Sporting se breier, Nasief Morris, sê hy het ’n geheime plan waarmee hy Steenberg se heerskappy vanaand wil breek. Vanaand – WESTRIDGE OVAL (19:30): Ikapa Sporting t Steenberg United; HOUTBAAI (19:30): Hout Bay United t Zizwe United; ROBINVALE (20:00): Jomo’s Power­ t D&G Orient. Môre   – LANSDOWNE ROAD (15:00): Santos FC t The Magic; ROYAL ROAD (15:00): FN Rangers t Royal Blues; WILLIAM HERBERT (15:00): Grassy Park United t Glendene United; CPUT WELLINGTON (15:00): Battalions FC t Morning Stars.