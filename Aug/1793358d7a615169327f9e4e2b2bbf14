DIE Stad Kaapstad se nuwe elektriese MyCiti-busse het letterlik ’n opdraande stryd voor hulle. Dít nadat 11 nuwe busse glo onlangs tydens toetse gesukkel het om die Kaapse bergagtige terreine te klim. Die busse, wat elk R128 miljoen kos, sal na verwagting aanvanklik die plat N2 Express-roete, wat tussen die Civic Centre, Mitchells Plain en Khayelitsha loop, aanpak. Dit vorm deel van ’n pilot-projek wat die eerste in die land sal wees waarin elektriese busse gebruik word. Die tender vir die verskaffing van die busse is aan BYD, ’n Chinese maatskappy, toegeken. Die tender is egter onderworpe aan ’n forensiese ondersoek ná beweringe dat Patricia de Lille, die Kaapse mayor, en Melissa Whitehead, die oud-kommissaris van vervoer en stedelike verwikkeling, by die tenderproses ingemeng het. De Lille het Dinsdag dié aantygings verwerp. Ge-fail Sy sê: “Ek was nooit deel van enige meeting met BYD om enige tenderverwante spesifikasies te bespreek nie.” ’n ANC-raadslid en dié party se woordvoerder in die Stad Kaapstad, Khaya Yozi, sê egter hy is daarvan oortuig dat die busse die toetse ge-fail het. Yozi sê daar is 28 busse in die betrokke pilot-projek, maar die Stad praat net van 11 busse wat getoets is. Die vereistes is onder meer dat die busse teen opdraande paaie soos Hospitaaldraai op die N2-pad moet kan op ry. Yozi sê: “Passasiers moet nou vir nog langer oorvol busse trotseer, want die busse kan nie deliver word totdat die ondersoek voltooi is nie.” Volg Anele Mfazwe op Twitter. Stuur nuuswenke aan info@son.co.za.