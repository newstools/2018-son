DIE wêreld se vernaamste driekampatlete sal die naweek op Pollokstrand in Port Elizabeth in aksie wees. Dit is vir die Ironman-wêreldbyeenkoms, wat Saterdag en Sondag die eerste keer in Afrika plaasvind. Die kampioen van 2016, Jan Frodeno (Duitsland), is baie goed op dreef en sal een van die groot aanspraakmakers op die titel wees. Ander deelnemers wat wêreldgehalte is, is James Cunnama (Suid-Afrika), Alistair Brownlee (Brittanje) en Javier Gomez (Spanje). Onder die vroue sal die mededinging ewe straf wees. Daniela Ryf (Switserland) en Lucy Charles (Brittanje) sal hul stryd hervat.