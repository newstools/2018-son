NÁ ’N storm in die sosiale media het die Mzansi Kwaito House Music Awards se promotor ’n besluit verdedig om Sipho “Brickz” Ndlovu, ’n veroordeelde rapist, Vrydag in die Soweto-teater te laat perform. Thulani Malinga hou vol sy besluit gaan net oor die musiek. “Wat het Brickz gedoen? Hy het niemand doodgemaak nie. Hy is uit die tronk en het borgtog gekry. Wie is ek om te sê hy is skuldig?” Ndlovu is skuldig bevind aan die verkragting van sy 17-jarige niggie in November 2013 by sy huis in Ruimsig, Mogale City. Hy’s tot 15 jaar gevonnis. Die ster is tans uit op bail van R80 000 om teen sy vonnis te appelleer. – News24