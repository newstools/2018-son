ALVARO Morata is oortuig daarvan dat hy dié seisoen meer doele vir Chelsea sal aanteken. Dié Spanjaard het reeds sukses behaal in die Blues se oorwinning oor Arsenal laas week. Chelsea het dié Londen-derby met 3-2 gewen. Morata reken­ hy kan meer doele aanteken danksy die styl van Chelsea se nuwe bestuurder, Maurizzio Sarri. Dit pas hom beter as dié van Sarri se voorganger, Antonio Conte. Sarri beklemtoon die belangrikheid van balbesit, en meer daarvan sal Morata meer geleenthede bied om doele aan te teken. Die voormalige doel­skieter van Real Madrid en Juventus sê: “Die belangrikste aspek is ons spelstyl. “Laas seisoen was dit meer direk en die bal was meestal in die lug en oor jou kop, jy weet. “Ek moes die bal baie meer beskerm, en dis nie een van my sterkste punte nie. “Maar onder Sarri kan ek in gapings aanval, one-touch-sokker speel en die bal in die doelgebied herwin. “Dit bied my die geleentheid om meer doele aan te teken.”