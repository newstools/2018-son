BRONAGH Hammond, ’n WKOD-woordvoerder, bevestig die skorsing van die twee leerders. Volgens Hammond het die leerders toegang tot berading. “Die minister sal ook ’n anti-boelie-veldtog begin wat die opname van boelie-voorvalle en die verspreiding daarvan aanpak. “Dit sal op 16 Augustus plaasvind.” Intussen vertel Shahieda Schoeman van die Protect our Angels-organisasie en Joanie Fredericks van die Mitchells Plain Impact Association (MPIA) dat hulle die slagoffer bystaan. Volgens Schoeman verstaan sy nie hoekom die meisie geskors is nie. “Sy is die slagoffer, nou word sy nog deur die skool geviktimiseer. “Die kind is al klaar op depressiepille. “Die ding is dat boelie-voorvalle gestop moet word.” Fredericks stem saam en sê dat sy haar oor die meisie bekommer. “Watter beskerming het die kind nou? “Haar gesig is klaar op die internet, wie kyk na haar emosionele welstand? “Hulle moet na die boelie kyk!” Volg Tracy-Lynn Ruiters op Twitter. 