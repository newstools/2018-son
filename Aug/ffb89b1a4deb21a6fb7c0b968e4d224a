AS JY nog nie kaartjies het vir die Kingdom Praise Tabernacle se Woman of Strength-konferensie nie, beter jy dit nou kry. Die konferensie vind Saterdag plaas. Dit begin 17:00 by Ten of Gathering Ministries in die Colorado-sentrum in Colorado Park in Mitchells Plain. Die sepiester Melanie du Bois (Felicity van 7de Laan) gaan gesels oor haar pad na sukses. Boonop kan jy jou sommer regmaak vir â€™n heerlike driegangmaaltyd. Verskeie musiekkunstenaars, onder wie Doep, August West en Shana January, gaan by die event optree. Tien vroue kan ook spa-treatment wen. Kaartjies vir die geleentheid kos R150 elk. Bel Endrico by 082 700 6358 of Aneesha by 062 560 7569 as jy dit wil bywoon. Die opbrengste gaan gedonate word aan die Salberau-ouetehuis in Elsiesrivier. Komaan, stiek yt!