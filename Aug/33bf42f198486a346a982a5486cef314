J.LO is jaloers op haar berk se eks Madonna. Dis wat ingeligtes na aan Jennifer Lopez (49) uitgepak het. Alex Rodriguez (43) en Madonna (60) het gejol in 2008 toe hy nog ’n getroude man was. In die morsige skeisaak van A-Rod en sy vrou, Cynthia, het sy gesê hy het haar en hul kinders emosioneel verlaat nadat hy ’n paar los plesiertjies buite sy huwelik gesoek het. Maar toe hy met die Queen of Pop begin jol, was dit die laaste gat in hulle huweliksbootjie. So, J.Lo weet dat Madonna ’n spesiale plekkie in haar cheater se hart het. Nou skinder die mense wat Maandagaand by die VMA’s was dat J.Lo baie nors was toe Madonna op die verhoog was en haar vrot tribute aan oorle Aretha Franklin doen. ’n Ingeligte piemp: “J.Lo was glad nie opgemaak toe A-Rod se eks die stage vat nie. “Sy het net daar gesit met ’n blank uitdrukking op haar gesig.” Ek verstaan nie hoekom J.Lo enigsins jaloers op Madonna is nie, want sy is die hotste 49-jarige wat ek ken en Madonna kan nou al koud wees ...