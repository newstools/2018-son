DIE druk kom nou van alle kante vir Anthony Joshua en Deontay Wilder om saam in die kryt te klim. Lennox Lewis, voormalige swaargewigbokskampioen van die wêreld, het nou ook sy stem gevoeg by ondersteuners wêreldwyd wat dié mega-geveg wil sien. Lewis sê Joshua moet druk begin uitoefen op die promotor Eddie Hearn om die geveg te finaliseer. “AJ moet nou beheer neem en wys hy wil die geveg net so graag hê soos Wilder. “Daar is geen twyfel dat Wilder die geveg wil hê en wil wys hy is die nuwe groot naam in die swaargewig­afdeling nie. “AJ moet nou help dat dit gebeur,” sê hy. – The Sun