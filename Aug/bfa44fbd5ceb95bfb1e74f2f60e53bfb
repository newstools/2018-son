BRING die gespesialiseerde gang units en die army in om gemeenskappe te beskerm. Dís die pleidooi van die Wes-Kaapse minister van onderwys, Debbie Schäfer. “Die afgelope ruk het bendegeweld opgevlam en dit het ’n direkte impak op die leerders en onderwysers. “Die veiligheid van kinders en onderwysers is baie belangrik. Ons vra skole om voorsorg te tref en reg te maak vir noodgevalle.” Volgens Schäfer het die Wes-Kaapse onderwysdepartement omsendbriewe na alle skole gestuur om te vra wat hul veiligheidsplanne is. “Elke skool moet ’n veiligheidskomitee hê om die veiligheidsplanne in te stel. Dit moet by elke skool se needs aanpas.” Sy sê geen plan sal werk as daar nie genoeg polisieteenwoordigheid is nie. Ingetrek “Bendegeweld weerhou ons kinders van opvoeding. “Sonder die regte opvoeding gebeur dit dat baie van die kinders by bende-aktiwiteite ingetrek word. “Die realiteit is, sonder polisie-teenwoordigheid sal bendegeweld nie onder beheer gebring word nie. “Bring terug die bende-eenhede en laat die army ontplooi word om areas te stabiliseer.” Schäfer sê hulle ondersteun die premier se beroepe op die nasionale minister van polisie dat die weermag ingebring word. “Dis nodig om die polisie te ondersteun met hul operasies en dis ’n tussentydse manier om vrede te bewaar in areas waar bendegeweld voorkom.”