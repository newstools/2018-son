GEORGE. – ’n Security guard het met sy eie knuppel ’n helse pak slae gekry. Die arme George Abraham suffer sedert Maandagnag met ’n kopseer. Wat alles soveel erger maak, is dat Abraham sowaar aangerand is met die enigste wapen binne sy bereik – sy knuppel. Hy vertel terwyl hy nog op pad was na sy dienspunt, het twee mans met messe hom buite ’n kos­winkel in Sandkraalpad aangeval. Nodig Abraham se wallet, horlosie en selfoon is gesteel. Hy vertel hy het in sy werk nog nooit nodig gehad om sy knuppel te gebruik nie. Die knuppel is toe op hom gebruik – hy is op sy kop en rug geslaan. Abrahams sê: “Ek het gou voor werk by die winkel buns gaan koop. Net toe ek uitgaan, is ek aangeval.” Die pa van twee sê hy moes op die harde manier uitvind hoeveel pyn ’n knuppel kan ver­oorsaak. Nog erger is dat die verdagtes padop is met sy knuppel. Kapt. Dumile Gwavu, polisiewoordvoerder, sê hulle ondersoek nou die saak, maar niemand is al gearresteer nie.