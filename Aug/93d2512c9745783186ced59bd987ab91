AS JY lus is om ’n bietjie skaatsplank-aksie te sien, kom vandag na die skateboard ramp in Delft. Die organisasie Sustainable Livelihoods Foundation sê dis lekker om hier te skate. ’n Skaatskliniek word aangebied en die Foundation hoop dit kan die begin van iets groots wees. Sustainable Livelihoods Foundation bied werksessies in die gemeenskap aan en reik na die gemeenskap uit. Hulle gebruik die openbare ruimte om iets aan te bied waarby die jeug kan baat. Die doel is om gemeenskapsveiligheid te versterk en gesondheid en ekonomie in gebiede wat agtergeblewe is, te verbeter. Die skaatskliniek sal van 14:30 tot 17:30 by die Sibanye Square Skateboard Ramp gehou word.