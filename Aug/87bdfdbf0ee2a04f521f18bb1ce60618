DIE uitspeelwedstryde in die Oostelike Provinsie Rugbyunie (OPRU) se Grand Challenge-klubkompetisie word dalk nog verder vertraag. Die kwarteindronde sou Saterdag plaasgevind het, maar pleks van speel het die klubs toe eerder ’n vergadering gehou. Die vergadering is gehou om geskille oor ongeregistreerde spelers op te los en die stand van spanne op die puntelys te bepaal. Die OPRU het die be­palings vir die kwarteindronde ná die vergadering uitgereik. Dit moet Saterdag beslis word. Onsekerheid Nou blyk daar weer ’n haakplek te wees, want minstens een klub dreig na bewering om te appelleer teen die bevindings oor ongeregistreerde spelers. Dit is egter nog nie bevestig nie, maar daar is nou opnuut onsekerheid oor wanneer die kwarteindronde beslis sal word. Ongelukkig affekteer die uitgerekte klubrugby­program die OP-breier, Ryan­ Felix, se voorbereiding vir die Curriebeker-kompetisie. Die OP skop sy Currie­beker-veldtog op 25 Augustus teen Boland in Wellington af. Die Grand Challenge moes dus op 18 Augustus gesluit het, ’n week voordat die Curriebeker begin. Felix sê: “Dit is bietjie van ’n gemors. “Ek is reeds agter met voorbereiding omdat die klubspelers nog betrokke is by hul klubs. “Dit gee my baie min tyd om met hulle te werk, veral voor so ’n vername kompe­tisie.” Boonop het baie spelers Felix verlaat ná die SuperSport Chal­lenge, so hy moet opnuut spelers werf.