NÓG twee trends wat dié somer gaan kook, is die tropical print en die blommotief. Die prints lyk veral goed saam met wit, veral vir diegene wat nie braaf genoeg is om heeltemal in die helder motiewe getooi te wees nie. In die onlangse New Yorkse Modeweek het ’n hele paar ontwerpers, insluitend Fenty Puma, Baja en Michael Kors, gebruik gemaak van tropiese en palm prints. Die gewilde brand Gucci het ook in die modeweek in Parys in tropiese motiewe geblom. Ons het ’n paar items by plaaslike kettingwinkels gaan soek wat jou sak pas. 