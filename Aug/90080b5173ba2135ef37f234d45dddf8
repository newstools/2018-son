WIE dra die broek? Vroue, natuurlik! Wel, eintlik net as dit oulike, tapered cigarette pants is. Hierdie formele broek met sy nou pype is tans oral op die rakke te sien. Die lekker ding hiervan is dat dit perfek vir die werkende vrou is en steeds gemaklik vir diegene wat ’n comfy chic look wil afpull. As jy werk toe gaan, kan jy natuurlik jou hofskoene en ’n vroulike hemp nadertrek. As jy iets meer comfy soek, kan jy jou tapered pants met ’n paar platform-tekkies en ’n T-hemp dra vir ’n onmiddel­like edge. Die sigaretlangbroek is erg manlik, maar dit beteken nie ons vroue is nie mans genoeg om dit te dra nie. Maak net seker jy kombineer vroulike elemente met dié noupypbroek om jou sagtheid te beklemtoon.