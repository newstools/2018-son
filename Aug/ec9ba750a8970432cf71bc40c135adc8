VROUE van Hanover Park staan op teen bendes. Gister het die Stad Kaapstad se burgemeester, Patricia de Lille, in Hanover Park gepraat met vroue wat kinders en geliefdes in bendegeweld verloor het. Dis moontlik gemaak deur raadslid Antonio van der Rheede, wat De Lille genooi het om met die vroue te gesels. “Ek’s hier om vroue te troos en moed in te praat oor iets wat ons gemeenskappe uitmekaar ruk. Chaos “Bendegeweld maak ons families seer en vat ons geliefdes weg. “Dis ook hartseer dat baie moeders in denial is oor hulle kinders se kriminele lewe. Sommige ouers beskerm en steek hulle kinders weg wat die chaos veroorsaak.” De Lille sê dis tyd om saam te staan en te sê genoeg is genoeg. Sy meen vroue is sentraal om die kringloop van geweld te breek. Volgens haar moet daar beheer geneem word van huise – ongeag of daar ’n man of pa in die huis is. Sy voeg by: “Hou op om ons seuns te spoil.”