ZOAR. – Cops het weer hard geslaan na smokkies. ’n Vroutjie wat net bekend wil wees as Jean, meen dit was hoog tyd. Sy pak uit: “Ons sukkel om kop bo water te hou, want ons manne se geld gaan net smokkies toe. “Kyk hoe shine die smokkelbase, en ons krepeer van swaarkry en ellende.” Maar ’n ander ingeligte moan: “Ons gee nie om dat die drank en dwelms vernietig word nie, maar ek het verneem van die POPS-manne het glo hulle hand by van die manne se agterente se openinge ingedruk en hulle goed gemoer. “Dis mos nie reg nie!” AO Jannie Cedras, ’n polisiewoordvoerder, het lt.kol. Jakobus Marthinus, stasiebaas, se gelukwensinge aan die manne in blou oorgedra. Hy sê: “Ons het lof gekry vir die deursoeking van smokkelhuise. Ons is bygestaan deur die Eden cluster en die Attakwa-honde-eenheid. “As smokkelhuise gereeld deursoek word, wek dit vertroue by die gemeenskap. “ ’n Verdagte wat die oggend gearresteer is vir tik en dagga, is die middag sowaar weer aangekeer vir dagga en Mandrax. “Daar is ook ’n bekende toegesluit vir handel in drank sonder ’n lisensie. “Nog ’n verdagte is ingeneem wat lede met geweld gedreig het. Altesaam 21 mense is toegesluit vir dwelmsake. “Die drie gebiede wat skoongemaak is, was ’n kopseer vir die polisie en die gemeenskap.”