DIE bylmoordenaar Henri van Breda sal eers Maandag hoor of sy aansoek om appèl teen sy vonnis suksesvol is. Henri het gister in die Kaapse hooggeregshof aansoek gedoen vir verlof om teen sy skuldigbevinding en vonnis te appelleer. Henri (23) is in Mei tot drie lewenslange termyne gevonnis vir die moord in 2015 op sy pa, Martin, ma, Theresa, en broer, Rudi, in hul huis op die spoglandgoed De Zalze naby Stellenbosch. Hy is ook skuldig bevind aan poging tot moord op sy suster, Marli, en dwarsboming van die gereg. Sterk Al die slagoffers is met ’n byl aangeval. Henri se lawyer, adv. Pieter Botha, het gister aan regter Siraj Desai gesê daar is ’n moontlikheid dat die appèlhof tot ’n ander besluit kan kom. Desai meen egter die staat se saak was baie sterk en hy het gesê hy twyfel of ’n ander hof tot ’n ander besluit sal kom. Die judge het gesê: “Dis baie selde dat ’n saak so sterk teen ’n beskuldigde was.” Desai het uitspraak voorbehou. Die saak is tot Maandag uitgestel. Henri word in die Drakenstein-gevangenis aangehou.