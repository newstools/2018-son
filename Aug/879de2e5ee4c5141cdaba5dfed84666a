HY HET ’n zamalek-bottelnek in sy nek gekry. Jacob Daniels (34) sê mense kan maar dink hy’s ’n banggat. Maar Daniels is nou vrekbang vir sy girlfriend nadat dié hom met ’n bierbottelnek gesteek het. Wat dit so erg maak, is dat hy nou al twee aanvalle oorleef het. Hierdie keer het die aanval gekom nadat sy lover, Dina Sampier (26), hom daarvan beskuldig het dat hy grocery stamps vir dop vir hom en sy vriende gesteel het. Daniels praat nog moeilik toe hy vertel: “Dina het toe sy van die werk af kom, hier ingestap en wou weet wat van die grocery stamps geword het.” Daniels sê Sampier het hom toe vloekend daarvan beskuldig dat hy die stamps gesteel het. “Presies ’n jaar terug het dieselfde gebeur.” Daniels is eers rondgestoot en sy het hom twee klappe gegee. Hy het heeltyd ontken dat hy die stamps gesteel het. “Toe gryp sy ’n bottel, slat hom by die nek af en steek my,” vertel Daniels verder. Sampier hou dik: “Ons het ’n fight gehad en hy het my grocery vouchers gesteel vir dop vir hom en die tjommies. Dis ons Desember savings wat hy uitsuip.” Kapt. Dumile Gwavu, ’n polisiewoordvoerder, bevestig dat ’n aanrandingsaak in dié geval ondersoek word.