FANS het oornag tougestaan om hulle soul-legende te groet. Aretha Franklin se lyk het Dinsdag in ’n skitterblink goue kis by die Charles H. Wright Museum of African American History in Detroit, Michigan, aangekom. Kyk, dié antie is stylish en larney sommer tot in haar kis. Die Queen of Soul het ’n rooi rok en bypassende blinkrooi Christian Louboutin-stiletto’s aan. En haar jewellery is custom made vir die begrafnis. Sy is na die museum aangery in ’n vintage LaSalle – dieselfde motor wat vir haar pa en die menseregteaktivis Rosa Parks se begrafnis gebruik is. Omtrent 200 aanhangers het buite op die sypaadjie geslaap om ’n laaste glimpse van die ikoon te kry. Sabrina Owens, Franklin se niggie, het aan AP gesê hulle wil deur dié besigtiging in Detroit vir die Queen of Soul ’n send-off gee wat pas by haar legacy. Daily Mail berig haar oorskot gaan twee dae daar lê vir public viewing. Sy het op 16 Augustus aan pankreaskanker gesterf. Sy was 76.