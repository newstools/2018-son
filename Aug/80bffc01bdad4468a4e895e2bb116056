DIE gospelsanger Godfrey Migels van Uitenhage bied vanaand ’n gospelkonsert aan in samewerking met Make A Difference (Mad). Mad is ’n gemeenskapsorganisasie wat daarop gemik is om die jeug te bemagtig en op te voed oor die gevare van bendebetrokkenheid en dwelm- en alkoholmisbruik. Die konsert vind plaas in die UPC-saal in Kersogiestraat in Uitenhage. Migels het sy musiekloopbaan reeds op agtjarige ouderdom begin toe hy in die AGS-kerk in Uitenhage begin optree het. Hy het daarna by die a capella-groep Golden Voices aangesluit en ná ’n ruk ook ’n lid geword van die Gospel Messengers. Debuutalbum Migels was in 1991 ’n stigterslid van die Uitenhage-gemeenskapskoor, asook die afrigter en dirigent. Hy is tans besig met die voltooiing van werk op sy eie debuut-gospelalbum getiteld This Is My Time. Die konsert begin 19:00 en die kaartjies kos R60 per persoon. Bel Cecil Stevens by 078 192 9202/082 307 2528 vir meer inligting.