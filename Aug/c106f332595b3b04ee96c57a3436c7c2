AI, WAT is ’n entertainment-blad dan sonder ’n storie oor daai girl met die enorme stêre tog? Associated Press vertel my dat Nicki Minaj haar toer met die rapper Future – wat is dit met dié name? – deur Yank­land gekanselleer het. Minaj het op Twitter gesê dis omdat sy nie genoeg tyd gehad het om te oefen vir die toer, NickiHndrxx (huh?), in September nie. Dis nou nadat sy haar jongste album, Queen, uitgereik het. Die rapper sê dit sal haar meer tyd bied om te oefen vir haar en Future se toer in Europa in Februarie. Minaj sê ook sy sal in Mei in Amerika toer, maar dit sal nie saam met Future wees nie. Trend Dis omdat hul skedules dan sal bots, verduidelik sy. Minaj het mos op sosiale media begin trend nadat sy irriterende twiets gestuur het omdat haar album op die charts mos tweede gekom het ná dié van Travis Scott. En sy is ook mos geblaas oor sy haarself met Harriet Tubman vergelyk het net voor die arme girl se verskyning op die Video Music Awards. Believing your own bullsh*t much, my girl?