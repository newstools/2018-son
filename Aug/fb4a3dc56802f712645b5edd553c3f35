’N SPAN mediese wetenskaplikes van die Universiteit van Texas het suksesvolle orgaan­inplantings gedoen van varklonge wat in ’n laboratorium gekweek is. Die selle vir die nuwe longe word van die gasheerdier self verkry, wat beteken die organe sal nooit deur die liggaam verwerp word nie. Ál die varke in die toets was luidens die joernaal Science Translational Medicine twee maande ná hul operasie nog fris en gesond. Dit is die eerste stap in die kweek van sulke spares vir mense.