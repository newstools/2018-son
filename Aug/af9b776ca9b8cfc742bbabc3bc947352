SALMAAN Moerat, die Suid-Afrikaanse o. 20-rugbykaptein, is onder talle sportpersoonlikhede wat by die Wes-Kaapse sporttoekennings vereer is. Moerat is Saterdag by ’n galadinee van die Wes-Kaapse departement van kultuursake en sport in die Old Mutual-saal in Pinelands as die Wes-Kaapse junior sportman van die jaar aangewys. Hy is een van twee lede van die Westelike Provinsie-rugbyunie wat erkenning gekry het. Die vroueskeidsregter Aimee Barrett-Theron het die prys vir die beste presteerder in die afdeling tegniese uitmuntendheid ontvang. Die unie is ook as die beste sportfederasie aangewys. Die swemsensasie Chad le Clos is as die sportman van die jaar aangewys. Die jaarlikse event word gehou om die uitblinkers in die Wes-Kaap se ses distrikte – Eden, Sentraal-Karoo, Overberg, Cape Winelands, Weskus en die Cape Metro – te vereer. Toekennings is in 23 kategorieë gemaak. Die Wes-Kaapse minister van kultuursake en sport, Anroux Marais, het ook hulde gebring aan die Blitsbokke, sowel as die tennisster Raven Klaasen vir hul onderskeie prestasies. Die Blitsbokke het vanjaar die Seweswêreld-reeks gewen. Klaasen het met sy dubbel-spanmaat Michael Venus vanjaar se Wimbledon-eindstryd gehaal. Al die wenners kom in aanmerking vir die nasionale toekennings wat later vanjaar gehou word. “Ons is baie trots op wat Mark bereik het. Hy is baie passievol oor sy werk en sport in die algemeen. “Mark verdien dit,” sê Son se redakteur, Neil Scott. Administrateur: Trevor Davis (Eden, rolbal) Afrigter van die jaar: Claudio Miller (Eden, lifesaving­) Nuweling van die jaar: Anda Mbonjeni (Cape Winelands, judo) Tegniese uitmuntendheid: Aimee Barrett-Theron (WP, rugby) Federasie van die jaar: Westelike Provinsie Rugbyunie Span van die jaar: Westelike Provinsie- vrouekrieketspan I  ndigenous games –  Span van die jaar: Cape Winelands, Drie Stokkies Skolesportman van die jaar: Antonio Farmer (Eden, atletiek) Skolesportvrou van die jaar: Jacquine Strydom (Eden, kickboxing) Sportvrou met gestremdheid Nosipho Princess Schroeder (WP, rolbal) Sportman met gestremdheid Jonathan Ntutu (WP, atletiek) Junior sportvrou van die jaar: Meghan Ann Pead (WP, Gimnastiek) Junior sportman van die jaar: Salmaan Moerat (WP, rugby) Sportvrou van die jaar: Elma Davis (Eden, rolbal) Sportman van die jaar: Chad le Clos (WP, swem) Vrywilliger van die jaar: Wilfred van Niekerk (Sentraal-Karoo, atletiek) Skolespan van die jaar: Oakdale Tug-of-War 560 kg Team (Eden) Ontwikkelingspan van die jaar Hoërskool Swartberg o. 15 (Sentraal-Karoo, Vlugbal) Joernalis van die jaar: Mark Ward Fotograaf van die jaar: Rekreasie-federasie van die jaar: Witzenberg Sport en Rekreasie­ (Cape Winelands) Gemeenskapsbouer van die jaar: Willem Esbach (Sentraal-Karoo)