DIE Suid-Afrikaanse regering sal nie teen ’n beslissing van die Suid-Gauteng-hooggeregshof appelleer wat bevind het die besluit om aan Grace Mugabe, voormalige first lady van Zimbabwe, diplomatieke immuniteit toe te staan, was ’n “regsfout”. Lindiwe Sisulu, die minister van internasionale betrekkinge en samewerking, het Donderdag gesê: “Ons het die uitspraak bestudeer en tot die slotsom gekom dat ons nie sal appelleer nie.” Waarnemende regter Bashier Vally het op 30 Julie gesê die fout was “fundamenteel en fataal” en moet hersien en tersyde gestel word. – News24