DIE Stad Kaapstad se brandweerhoof en reddingsdienste het gerugte ontken dat ’n fire engine geen water gehad het toe ’n brand Maandagaand in Freedom Park, Ottery, uitgebreek het nie. Talle shacks het afgebrand en die inwoners het gesê die eerste brandweerwa wat opgedaag het, het nie water ingehad nie. Ian Schnetler, brandweerhoof, het gesê dis net hoorsê dat die brandweerwa nie water ingehad het nie, maar dit sal in elk geval ondersoek word. Beweringe “Ons brandweerwaens het altyd water in, tot sowat 1 000 liter, as ons na ’n brand uitgaan. “Ek vind dit vreemd dat sulke beweringe gemaak word.” Volgens Schnetler is twee shacks in die vuur vernietig en niemand is beseer nie. “Drie vroue is behandel vir rookinaseming.” Hy het bygevoeg die brandweermanne het dadelik begin om die vure te blus toe hulle by die toneel opgedaag het. Die inwoners het ook beweer die brand is opsetlik begin en ’n klag is by die Lansdowne- polisiestasie ingedien.