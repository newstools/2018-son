RASSIE Erasmus, Springbok-afrigter, het die snoeiskêr ingelê en besluit om ’n groep van 28 spelers vir Saterdag se toets teen die Poemas in Mendoza in Argentinië te kies. Die wedstryd gaan 21:10 SA tyd uitgesaai word. Die Bokke het Saterdag op Kings Park in Durban ’n bonuspuntsege van 34-21 oor Argentinië behaal in hul eerste toets in dié jaar se Kam­pioenskapsreeks. Jean-Luc du Preez (losvoorspeler), Sikhumbuzo Notshe (losvoorspeler) en Marvin Orie (slot) reis nie saam Suid-Amerika toe nie. Cyle Brink het ’n knie-operasie ondergaan en is nie oorweeg nie. Ross Cronjé (skrumskakel), Jesse Kriel (senter) en Lwazi Mvovo (vleuel) is die drie agterspelers wat nie die paal gehaal het nie. Siya Kolisi (kaptein) en sy span vertrek vandag na Argentinië. Die groep is: VOORSPELERS (16) – Thomas du Toit (stut, Sharks), Pieter-Steph du Toit (slot/flank, Stormers), Eben Etzebeth (slot, Storm­ers), Steven Kitshoff (stut, Stormers), Siya Kolisi (kaptein – losvoorspeler, Stormers), Francois Louw (losvoorspeler, Bath, Engeland), Wilco Louw (stut, Stormers), Frans Malherbe (stut, Stormers), Malcolm Marx (haker, Lions), Bongi Mbonambi (haker, Stormers), Franco Mostert (slot, Gloucester, Engeland), Tendai Mtawarira (stut, Sharks), RG Snyman (slot, Bulls/Honda Heat ), Akker van der Merwe (haker, Sharks), Marco van Staden (losvoorspeler, Bulls), Warren White­ley (nr. 8, Lions). AGTERSPELERS (12) – Lukhanyo Am (senter, Sharks), Faf de Klerk (skrumskakel, Sale Sharks, Engeland), Aphiwe Dyantyi (vleuel, Lions), André Esterhuizen (senter, Sharks/Sanix Blues, Japan), Elton Jantjies (losskakel, Lions), Willie le Roux (heelagter, Wasps, Engeland), Makazole Mapimpi (vleuel, Sharks), Lionel Mapoe (senter, Lions), Em­brose Papier (skrumskakel, Bulls), Handré Pollard (losskakel, Bulls), Ivan van Zyl (skrumskakel, Bulls), Damian Willemse (losskakel, Storm­ers).