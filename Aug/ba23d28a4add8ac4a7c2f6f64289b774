DRUGS is volop in Parkwood Estate. In ’n gebied waar die inwoners arm en werkloos is, is dit net die drug merts wat smile – ál die pad na die bank. Son het die Stad Kaapstad se metropolisie die naweek vergesel op ’n operasie teen misdaad in Parkwood. Die polisie sê hulle arresteer minstens tien verdagtes per week vir die besit van dwelms. Parkwood was vroeër vanjaar in die nuus toe die inwoners se betogings oor huise en grond gewelddadig geraak het. Die polisie het eerste in Blackbirdstraat toegeslaan. In ’n huis daar is ’n verdagte gearresteer vir die besit van dwelms. Toe die polisie ’n 16-jarige seun probeer deursoek, is hulle rondgeruk en verskree. Hulle het hom toe in die vangwa gesit. Ronel Combrink, die seun se antie, sê: “Die cops moet liewer die gangsters vasvat en opsluit, want die drug merts doen niemand leed aan nie. “Die kind het niemand seergemaak nie, maar hulle het hom in die van gegooi en geslaan soos ’n dier.” In Irisstraat is ’n 29-jarige vrou betrap met heroïen in haar besit. Dit was tussen haar borste­ weggesteek terwyl sy haar vier maande oue baba geborsvoed het. Sers. Merl Lawrence het haar gearresteer en die baba aan haar ouma oorhandig. Slot Haar ouma het aan haar geskreeu: “Jy moet ophou met jou k*k! Waar is die baba se bottel!? “Nou moet ek my pen­sion-geld vat om ’n slot vir jou wendyhuis te koop.” In dieselfde straat het ’n 19-jarige meisie by die cops gekla dat haar pa geweld­dadig teenoor haar ma is. Toe die polisie navraag doen oor haar klag, is hulle ingelig albei ouers sit vir dwelmhandel. Die cops het ook ’n huiswinkel in Silverstream­singel in Silvertown, Ath­lone, deursoek. Die polisie het gesê die huiseienaar is al opgesluit weens die besit van ’n groot hoeveelheid drugs. Die huisvrou het aan Son gesê: “Die cops het die drugs in my jaart gekry, maar die hof het ons vrygelaat omdat daar geen bewyse was dat dit ons s’n was nie.”