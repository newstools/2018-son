LEWER 16 brown­ies. Bestanddele: 250 g botter, gesmelt 200 g bruinsuiker 4 eiers 80 g heelneutsjokolade, gesmelt 160 g donkersjokolade, gesmelt 5 ml vanieljegeursel 40 g kakaopoeier 25 g koekmeel ’n knippie sout 125 g neute, grof gekap Versiering: 80 g sjokolade, gesmelt gekapte neute (opsioneel) Metode: 1. Voorverhit die oond tot 180 °C. Smeer ’n vierkantige 25 cm-pan of voer dit met bakpapier uit. 2. Meng die botter, suiker, eiers, sjokolade en geursel. 3. Meng die kakao, koekmeel, sout en gekapte neute in ’n ander bak. 4. Vou die droë bestand­dele deeglik by die sjoko­lademengsel in. 5. Giet die beslag in die pan. Bak 15 minute by 180 °C en nog 10 minute by 140 °C. Haal uit die oond en laat die gebak in die pan afkoel. Sny in blokkies. Versiering: Bedruip die blokkies met die gesmelte sjokolade. Versier met die neute of selfs lekkers.