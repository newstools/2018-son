SUID-AFRIKA se topskeidsregters hou daarvan om Lord’s in Londen, wat die tuiste van krieket genoem word, vir hul mylpale te kies. Hy is die 17de skeidsregter wat in 50 of meer toetse optree en maar net die tweede Suid-Afrikaner. Rudi Koertzen is die SA skeidsregter met verreweg die meeste toetse agter die blad. Hy het ná 108 toetse uitgetree en het die mylpaal van sy 100ste toets op Lord’s bereik. Die uitvoerende hoof, Thabang Moroe, het gesê Krieket Suid-Afrika is baie trots op Erasmus. “Hy is die afgelope twee jaar as die Internasionale Krieketraad se beste skeidsregter aangewys. Dis gepas dat hy sy mylpaal in ’n wedstryd tussen twee van die wêreld se beste spanne op Lord’s bereik. Hy is bekend vir sy akkurate beslissings en kalm geaardheid.”