LONDEN. – Die oud-sokkerspeler Len Johnrose (48) het die eerste keer hier erken hy ly aan die gevreesde motorneuronsiekte. Hy het in sy speeldae in meer as 400 wedstryde vir Blackburn Rovers, Hartlepool, Bury, Burnley en Swansea City uitgedraf. Johnrose sê hy het reeds navorsing gedoen oor genadedood omdat hy ’n gevorderde stadium van dié siekte vrees. Hy het in ’n onderhoud met die BBC gesê: “Nee, ek is nie kwaad nie. Waarom sou ek wees? “Ek het ook vir geen oomblik gedink waarom ek nie. “Ek vra ook nie vrae waarom dit mý juis moes oorkom nie. “Vir wie moet ek dan kwaad wees? “Dit is verlede jaar in Maart by my gediagnoseer.” Johnrose sê die siekte is maar een van daai dinge. “Dis net geestelik moeilik. Partye dae is net makliker as ander.”