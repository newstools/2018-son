HET dié granny die meeste bad luck in George? Lilly Felusi (68) se pen­sioengeldjies is twee keer in twee maande gesteel. Gisteroggend was dit weer sulke tyd. Die antie het haar geld gaan trek en net toe sy by haar shack inloop, is sy beroof. Felusi het voorheen op ’n plaas gebly en ken nie die gevare en onheil van die dorp soos Ramaphosa-plakkerskamp, waar sy deesdae in ’n klein blikhuisie bly, nie. Intree Sy vertel: “Die diewe het my oorval en geld vir brood gevra. Ek het net R300 gehad nadat ek my grocer­ies gekoop het.” Felusi het nog verduidelik sy het nie veel nie, toe gryp een van die jongens haar beursie van die tafel af. Toe hol hulle weg. ’n Gemeenskapswerker, Mavis Mamfengu, sê: “Die twee verdagtes is bekend in die gebied. Ons sal die polisie inkry, want die gemeenskap wil nou intree.” Kapt. Dumile Gwavu, ’n polisiewoordvoerder, het bevestig ’n saak van diefstal word ondersoek.