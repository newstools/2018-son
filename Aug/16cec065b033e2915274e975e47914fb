PAUL POGBA se agent, Mino Raiola , is baie vies oor wat die voormalige middelskakel van Manchester Unit­ed Paul Scholes oor sy kliënt kwytraak. Pogba het ná die Red Devils se skok-nederlaag van 2-3 Sondag teen Brighton Hove & Albion getweet: “My houding was nie reg nie. “Laat dit ’n groot les wees vir ons. Hulle was meer begeesterd as ons.” Scholes, wat byna 500 wedstryde gespeel en 107 doele aange­teken het, het so daarop gereageer: “Ek hoop ek verstaan hom verkeerd. “Daar is geen verskoning vir daai uitlatings nie; daar is geen verskoning daarvoor nie. Jy sê dit vir jouself, reg?” Raiola probeer die laaste tyd alles in sy vermoë om Pogba van Old Trafford te skuif. Hy tweet: “Paul Scholes moet direk­teur van sport word en (Edward) Woodward (hoof- ondervoorsitter van United) aanraai om Pogba te verkoop. “Ek sal slapelose nagte hê om ’n nuwe klub vir Pogba te vind. Party mense praat omdat hulle bang is niemand onthou hulle meer nie.” En met verwysing na Pogba, wat United se waar­nemende kaptein is: “Scholes weet nie wat ’n leier is nie, al staan Sir Winston Churchill­ ook voor hom.”