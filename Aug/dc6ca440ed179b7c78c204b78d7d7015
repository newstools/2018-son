’N OU wat teregstaan vir moord, is in die Blue Downs-hof bail geweier. Zaylin Phillips (39) word saam met drie ander mans aangekla van die moord op Daniello Swartz (36) van Forest Heights, Eersterivier. Lede van die Junior Cisko Yakkies-bende (JCY’s) het Swartz Saterdagaand 17 Maart voor sy huis aangerand en geskop. Hy is Sondagaand 18 Maart in ’n hospitaal oorlede. Nege mans was glo by die aanval betrokke. Twee broers, Melvyn en Selvyn Sluiers, en Linton Bosch word saam met Phillips aangekla van die moord. Phillips was tydens die voorval uit op parool nadat hy agt jaar van sy tronkstraf uitgedien het vir ’n vorige skuldigbevinding aan moord, poging tot moord en die onwettige besit van ’n vuurwapen. Die Sluier-broers en Bosch is uit op bail van R1 000 elk. Die saak is tot 16 Oktober uitgestel.