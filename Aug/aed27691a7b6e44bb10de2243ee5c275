KLOP-KLOP! Wie’s daar? Dis die DA, wat die drumpel van elke inwoner in die Wes-Kaap deur trap. “Die party maak gereed om aan elke deur in die provinsie te gaan klop. “Ons wil met elke kieser praat en na elke inwoner luister,” sê Bonginkosi Madikizela, provinsiale leier van die party. Hy het terugvoer gegee aan die media oor die onlangse #LetsTalk-veldtog. Gedurende dié veldtog wat in Mei van stapel gestuur is, het die DA sy vordering as provin­siale regering met die inwoners gedeel. Madikizela, wat ook provinsiale minister van behuising is, verduidelik: “Die party sit nou ’n moeilike tyd agter hom. “Ons fokus was opvoeding, ekonomiese ontwikkeling en behuising. Die inwoners het dit egter duidelik gestel die veiligheid van hul geliefdes en gemeenskap bekommer hulle. “Ons prioriteit is beter dienste aan die mense van die provinsie.” Hy sê danksy die sukses van die veldtog gaan daar ’n fase 2 wees. Terwyl toegang tot werk ’n sleutelpunt van die party gaan bly, sal die fokus van die tweede fase op veiligheid val. “Die inwoners stem saam daar was vordering, maar noem ook daar is nog baie werk wat gedoen moet word,” aldus Madikizela. Met die ondersteuning van die United Democrats se David Jenner is die ANC se Hendrik Nell uitgestem. Nell was net 12 dae mayor nadat Jenner, die EFF en ’n DA-raadslid saam met die ANC gevote het. Op die munisipaliteit se Facebook-blad gons dit oor wat beskryf word as ’n DA-sirkus. Terence Warren Cloete skryf: “Oom Hennie was dan laas week gekies.” Nicranzo van Wyk wil weet: “Werk die burgemeesters nou skofte?” En Hendrine van Zyl spot: “Het julle nou klaar klaskaptein gekies?” Die nuutverkose onderburgemeester, David Jenner, sê op sy beurt daar was nie politieke stabiliteit nie. “Jy sit met ’n ANC mayor, DA-speaker en die EFF as koalisievennoot wat ook aangedui het hulle gaan hul support vir die ANC onttrek. “As United Democrats het ons besin oor wat die beste vir die inwoners is.” Die voormalige speaker sê ja, hy is deur die DA genader vir ’n koalisie. “Ons grondslag was en bly: ‘Wat is die beste vir die mense van die kontrei?’ “As party wil ons Matzikama vorentoe vat en bou met volhoubare planne. “Dis belangrik dat almal saamspan om môre vir ons inwoners beter te maak as vandag.” Volg Earl September op Twitter. Stuur nuuswenke aan info@son.co.za.