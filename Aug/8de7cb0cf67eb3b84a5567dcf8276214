DIE Westelike Provinsie sal wil wraak neem wanneer hy môre sy Curriebeker-veldtog teen die Cheetahs 17:15 op Nuweland afskop. Die Cheetahs het die WP op 1 Julie in die kwarteindronde van die SuperSport Challenge net-net met 26-20 op die Green Point Track in Kaapstad uitgeboender. Daardie kragmeting is in gietende reën beslis. John Dobson (afrigter) se span het nie goed by die weersomstandighede aangepas nie. Môreaand word weer eendeweer in die Moederstad voorspel. Die WP-breier sal dus wil seker maak die verdedigende Curriebeker-kampioen maak nie weer dieselfde foute nie. Hy sê: “Ja, in die SuperSportChallenge het ons teen die Cheetahs in soorgelyke toestande gespeel. Hulle was skerper as ons en het die spel stadiger gemaak. Ons sal meer druk op hulle moet plaas en hul balbesit beperk. “Ons het ’n baie sterk pak voorspelers met goeie vaardighede in veral ons agterste driehoek.” Dillyn Leyds gaan die span van die linkervleuel af aanvoer. Sikhumbuzo Notshe maak sy terugkeer nadat hy by die Bokke betrokke was. WP: SP Marais, JJ Engelbrecht, Ruhan Nel, Dan Kriel, Dillyn Leyds (k), Josh Stander, Jano Vermaak, Juarno Augustus, Kobus van Dyk, Sikhumbuzo Notshe, JD Schickerling, Salmaan Moerat, Michael Kumbirai, Scarra Ntubeni, Ali Vermaak. PLAASVERVANGERS: Chad Solomon, Caylib Oosthuizen, Neethling Fouché, Ernst van Rhyn, Herschel Jantjies, Dan du Plessis, Sergeal Petersen. CHEETAHS: Malcom Jaer, Rabz Maxwane, Dries Swanepoel, Nico Lee, William Small-Smith, Louis Fouché, Tian Meyer, Aidon Davis, Oupa Mohoje (k), Jasper Wiese, Dennis Visser, Justin Basson, Gunther Janse van Vuuren, Joseph Dweba, Ox Nche. PLAASVERVANGERS: Jacques du Toit, Erich de Jager, Luan de Bruin, Stephan Malan, Junior Pokomela, Shaun Venter, Ernst Stapelberg.