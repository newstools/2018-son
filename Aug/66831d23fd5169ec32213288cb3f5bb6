STUDENTE van die Universiteit van Wes-Kaapland (UWK) is gereed om ’n verskil in die Suid-Afrikaanse modebedryf te maak. Hulle gaan ’n uitmuntende mode-show, IwearSA, aanbied. Dis deel van WearSA, wat ’n inisiatief is van die vakbond Sactwu en die UWK om geld in te samel vir die missing middle students. Volgende maand is Entrepreneursmaand. Om dit te vier gaan ál die geld van kaartjieverkope geskenk word aan die UWC Ikamva Lethu Student Bursary Fund. Dit sal dan ’n gedeelte van die onderriggelde van die miss­ing middle students dek, dié wie se ouers en voogde dit nie kan bekostig nie. Slyp Sactwu en die UWK het studente op die kampus gevra om met die mode-show te help. Ná ’n twee dae lange boot camp slyp 129 studente nou hul entrepreneursvaardig­hede deur event management en staging te leer. Hulle stel ook ontluikende ontwerpers bekend aan kleremakers wat ’n droom aanmekaar kan stik. Die bemarkingspan op kampus verkondig intussen die ultimate fashion statement: IwearSA! Toegang tot die show kos R50. Kaartjies kan van 08:00 tot 17:00 by die UWK se administrasiegebou gekoop word. Kom en ondersteun die jong ontwerpers en onthou, IwearSA: Dra Suid-Afrikaans.