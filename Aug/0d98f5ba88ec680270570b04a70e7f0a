DIE rapper Sean Pages het in die sosiale media onthul hy is as kind gemolesteer. Die hitmaker van “I Was Angry At God” het in ’n reeks twiets gesê sy oom het hom aangerand. Hy het toe vir homself gesê wanneer hy oud en sterk genoeg is, gaan hy sy oom met sy kaal hande doodmaak. Hy sê hy gaan nou nooit die kans kry om dit te doen nie, want die oom se liggaam “is langs die Jukskeirivier vol koeëls uit ’n AK-47 gekry”. Die rapper sê hy was ook nie sy oom se enigste slagoffer nie. “Van die mense wat in die 1980’s in Alexandra Phase 2 gebly het, het heel moontlik van ’n man genaamd Muzi gehoor. “Hy was ’n koue, harte­lose boef wat baie mense se dogters verkrag en mense beroof en vermoor het.” – Channel24