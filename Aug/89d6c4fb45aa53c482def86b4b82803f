LEWER 18 koesisters. Bestanddele: Deeg: 7 mF heel anys 2,5 mF fyn kardemom 2,5 mF fyn kaneel 2,5 mF fyn gemmer 500 mF koekmeel Knippie sout 10 g kitsgis 60 mF suiker ½ eier, geklits 185 mF louwarm water 15 mF botter 30 mF olie olie vir diepbraai Stroop: 375 mF water 375 mF suiker paar druppels roos- of lemoenbloeiselwater (die smaak moet baie subtiel wees) Droë klapper vir rol Roos- of suulemoenblare vir versiering Metode: 1. Maal die speserye in ’n elektriese maler tot ’n fyn poeier en sif in ’n groot bak. Voeg die meel, sout, gis en suiker by en meng. Maak ’n holte in die middel van die meelmengsel en voeg die eier by. 2. Meng die louwarm water, botter en 30 mF olie in ’n aparte mengbak. Voeg die meelmengsel by terwyl jy met ’n houtlepel roer om ’n nat, klewerige deeg te vorm. Bedek met kleefplastiek en laat die deeg goed rys. 3. Plaas die deeg op ’n meelbestrooide oppervlak. (Gebruik heelwat meel.) Rol die deeg met jou hande in ’n wors van 5 cm in deursnee. 4. Sny in 2 cm-stukke en maak die punte rond sodat dit ’n ovaal vorm kry. Plaas op ’n kleefvrye oppervlak. Laat rus sowat 15 minute, terwyl die olie verhit. 5. Braai in olie oor medium hitte (170° C) tot bruin en deurgaar, sowat ses op ’n slag. Dreineer goed op kombuispapier. Stroop: 1. Plaas die water en suiker in ’n medium kastrol en kook oor hoë hitte tot stroop. Voeg ’n paar druppels roos- of lemoenbloeiselwater by vir ’n subtiele smaak. 2. Verlaag die hitte. Laat die stroop saggies prut, prik die koesisters en plaas in die warm stroop. Draai om sodat hulle weerskante bedek is met die stroop. 3. Rol die helfte van die koesisters in klapper. Strooi die helfte van die klapper op ’n plat bord of bakplaat. Skep die koesisters uit die stroop op die klapper, strooi die res van die klapper oor en rol tot goed bedek. Om op te dien: 4. Sit die koesisters op ’n mooi opdienbord en versier met roos- of suurlemoenblare.