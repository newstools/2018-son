IS PRIYANKA Chopra en haar berk, Nick Jonas, verloof? Die tweetjies is mos deesdae so vas soos ’n Siamese tweeling en reis die wêreld plat. Priyanka (36) het ook onlangs in Indië met haar jong lat by haar ma gaan spog. Natuurlik het mense toe begin wonder of Nick die groot vraag gevra het. Die Indiese media het hul beeldskone donkerkop dié week behoorlik met dié vraag gepeper. Toe ’n verslaggewer haar weer daaroor pes, het die Quantico- aktrise afgesak: “Ek nie dink ek behoort my familie, vriendskappe en verhoudings aan enigeen te verduidelik of te verdedig nie.” Maar Nick, wat agt jaar oud was toe sy goose as Mej. Wêreld gekroon is, het dit dalk klaar uitgelap. Hy het dié week ’n parfuum bekendgestel en volgens Us Weekly het ’n fan hom geluk gewens met sy verlowing. Hy het toe gesê: “Baie dankie.” Ons wag maar vir die aankondiging.