’N OOS-KAAPSE tiener (17) het Vrydag in die hof in Elliotdale verskyn nadat hy glo sy pa (35) doodgesteek het. Kapt. Jackson Manatha, ’n polisiewoordvoerder, sê die voorval het Woensdag gebeur toe die jong beskuldigde met sy pa gestry het. Die voorval het by hul huis in Cwebe Village naby Elliot­dale gebeur. Manatha sê die tiener is op ’n waarskuwing in die sorg van ’n familielid vrygelaat.