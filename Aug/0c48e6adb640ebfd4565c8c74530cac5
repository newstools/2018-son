RUBY Rose gaan geskiedenis maak met haar nuutste rol as Batwoman. Ruby, wat self as gender-vloeibaar identifiseer, gaan die eerste openlik lesbiese superhero in ’n TV-reeks speel. Volgens AP lyk dit asof die reeks in Desember uitgesaai sal word tussen DC Comics se ander shows Arrow, The Flash en Supergirl. Die reeks word vervaardig vir TV vir 2019 en 2020 en Kate Kane is die hoofkarakter. Kane, ’n opgeleide straatvegter met ’n passie vir regverdigheid, is ook nie bang om te sê wat op haar mind is nie. Rose het op Instagram geskryf sy is “opgewonde en voel geëerd” en sy is ’n “emosionele wrak” oor die nuus. As ’n jong LGBT-mens voel sy sy word nie juis op TV verteenwoordig nie.