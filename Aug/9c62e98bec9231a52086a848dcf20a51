DIE Blou Bulle pak die Curriebeker-reeks aan sonder verskeie van hul grofgeskut-spelers, maar behoort nogtans goeie rekenskap van hulself te gee. Die afrigter, Pote Human, sê hy is tevrede met die groep wat tot sy beskikking is en die Bulle gaan daarna mik om opwindende hardlooprugby te speel. Die agtsteman Hanro Liebenberg sal die span aanvoer, met die senter/vleuel Johnny Kotze die onderkaptein. Gasheer Die Bulle het twee Springbokke, Marnitz Boshoff en Jamba Ulengo, in hul groep. Die Bulle en die Cheetahs lei die seisoen Vrydagaand in Bloemfontein in. Saterdag in Nelspruit speel die Pumas gasheer vir Griekwas. Dié wedstryd kan ’n lekker naelbyter wees. Jimmy Stonehouse neem die Pumas se leisels by Brent Janse van Rensburg oor.