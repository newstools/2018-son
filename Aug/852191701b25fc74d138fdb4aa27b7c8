BRONSON Weir is aangestel as die afrigter van die nasionale rugbyspan van Nigerië. Dié inwoner van Belhar het gister na Lagos vertrek waar hy sy spelers sal ontmoet, wat reeds ’n kamp bywoon. Die Black Stallions is verlede week hertoegelaat tot Rugby Afrika en speel Saterdag ’n vriendskaplike wedstryd teen Niger. Weir het voorheen die sewesspan van Uganda en Kenia afgerig en sal die Nigeriërs se 15-man- sowel as sewesspan afrig. Oudspelers Weir sê: “Ek is baie dankbaar vir die geleentheid. Dit is ’n jammerte dat die geleenthede baie beperk is. “Hier word te veel na oudspelers gekyk en dan word daar vergeet van manne soos ek, wat deur die ranks kom.” Hy het die SA Studentespan in 2010 met sukses in die Central Sevens-toernooi in Frank­ryk afgerig. Die span het in 2011 tweede in die toernooi geëindig.