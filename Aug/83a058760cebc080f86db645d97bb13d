DIE polisie in Uitenhage het ’n 35-jarige man gearresteer met ’n vuurwapen wat vroeër in die Baai gesteel is. Saam met die gesteelde Norinco 9 mm-pistool het die polisie ook beslag gelê op 2 magasyne met 18 patrone. Huisbraak Dit kom nadat lede van die polisie gereageer het op inligting en Dinsdag omstreeks 23:30 by ’n huis in Siyosingel, KwaNobuhle, gaan soek het. Kapt. Gerda Swart, ’n polisiewoordvoerder, sê die vuurwapen is in Junie gedurende ’n huisbraak in Kabega Park in Port Elizabeth gesteel. Die man sal vandag in die landdroshof in Kwa­Nobuhle verskyn.