DIE polisie het twee verdagtes in hegtenis geneem vir die moord op sers. Si­mphiwe Sahluko van Oos-Londen. Brig. Vishnu Naidoo, ’n polisiewoordvoerder, sê die twee is Dinsdag by die lughawe in Oos-Londen gearresteer. Hulle wou toe die huurmotor teruggee wat Sondag ná die moord as ’n getaway car gebruik is. “Sahluko het vermoedelik met die verdagtes gestry en toe het hulle hom doodgeskiet. Getrace “Die span het dadelik met hulle ondersoek begin. Die verdagtes is tot by die lughawe getrace.” Sahluko (42) was verbonde aan die Beacon Bay-polisiekantoor. Die sersant was nie aan diens toe hy vermoor is nie. Die twee verdagtes, albei 33, sal vandag in die landdroshof in Oos-Londen verskyn. Die nasionale polisiekommissaris, genl. Khehla Sitole, het die ondersoekspan op die skouer geklop. “Ek is beïndruk met die volgehoue suksesvolle implementering van die 72-uur-activation-plan. “Ons hoop die gereg sal sy gang gaan en dat Sahluko se killers die maksimum vonnis opgelê word. “Ek het ook gevra dat Sahluko se familie die nodige bystand kry in hulle tyd van rou.” Volgende maand gaan die Suid-Afrikaanse Polisiediens by die Uniegeboue hulde bring aan die minstens 29 lede wat aan diens vermoor is. Altesaam 21 beamptes is in 2017 vermoor.