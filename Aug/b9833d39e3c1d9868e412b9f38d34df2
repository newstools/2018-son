CHIPPA United wil nog die laaste paar rande uit sy wallet krap om aanwinste vir die seisoen te koop. Die Chilli Boys-breier, Dan Malesela, sê hy is op soek na nóg ’n doelwagter. Die Chilli Boys het tans net twee doelwagters in hul span – die Nigeriese speler Da­niel Akpeyi en Veli Mothwa, wat voorheen vir Baroka FC die doelhok beman het. Akpeyi is Chippa se eerste keuse en het in die eerste twee wedstryde goed gelyk. Sy verdedigers het hom egter lelik in die steek gelaat en Malesela maak geen geheim daarvan dat die Nige­riër sy first choice is nie. Die probleem vir bra Dan is dat as een van sy shotstoppers ’n injury sou opdoen, daar dan nie ’n plaasvervanger sal wees nie. “Ek is tevrede met wat ons het, maar ons kort ’n derde doelwagter. As een van hulle beseer is, sal dit onnodige moeilikheid veroorsaak. Daarom soek ons ’n back-up,” verduidelik Malesela. Die Chilli Boys het vroeër in die transfer window ontslae geraak van Brighton Mhlongo, wat verlede seisoen van Orlando Pirates aangesluit het. Die Jomo Cosmos-doelwagter King Ndlovu is moontlik ’n opsie waarna Malesela kan kyk. Dit nadat die speler deur Jomo Sono as te koop bevestig is. Volgens gerugte is Cosmos in finansiële moeilikheid en wil hulle van sekere spelers ontslae raak. Behalwe Chippa se nood vir ’n doelwagter is daar ook sprake dat die span weer kyk na hul voormalige doelskieter Moeketsi Sekola van Highlands Park. Sekola was op leenkontrak by die Chilli Boys verlede seisoen, maar Malesela het gesê die belangstelling in Sekola is net bespiegeling. “Nee dit is nie waar nie, maar mens weet nooit wat kan gebeur nie,” sê bra Dan. Volg Werner Wippenaar op Twitter.