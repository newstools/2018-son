SORRY, dames, die Hoff is nou ’n geringde voël – vir die derde keer. Ek sien op Channel24 David Hasselhoff (66) se reklameagent het bekend gemaak dat hy en sy jong blaartjie, die model Hayley Roberts (38), in Italië afgehaak het. Die tweetjies het sonder ’n groot boehaai of tierlantyntjies voor ’n klein skare bestaande uit close vriende en familielede getrou. Hulle het al sewe jaar gelede begin vry en het mekaar ontmoet toe die oubaas van Baywatch ’n judge op die show Britain’s Got Talent was. Die model het hom destyds gevra vir sy handtekening en hy het toe die sjarmekrane opgedraai en vir haar gesê hy sal net sy handtekening gee as sy haar nommer vir hom gee.