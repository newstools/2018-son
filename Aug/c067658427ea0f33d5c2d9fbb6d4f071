DEMI Lovato se backup-danseres Dani Vitale sê sorry, maar sy het Demi g’n drugs gevoer nie. Demi, wat onder meer (en ironies) “Sober” sing, het mos byna ’n maand gelede ge-OD – dít nadat sy ses jaar nugter was. Sy word nou intensiewe rehab gebied en is glo vasbeslote om haar lewe finaal reg te ruk. Almal blameer Dani nou daarvoor. Luidens gerugte in Hollywood het die danseres op haar 28ste ver­jaar­dag­paartie die drugs vir Demi gegee. Maar in ’n lang post op sosiale media ontken Dani dat sy die 25-jarige sangeres enigsins met drugs in die versoeking gelei het. Die danseres sê haar verjaardagpaartie was soos gewoonlik gesonde pret en dat sy gelukkig en tevrede huis toe is. Instagram Dani sê sy is die volgende dag wakker gebel met die ontstellende nuus oor Demi. Vitale pak uit op Instagram: “Ek het nog nooit in my lewe drugs gesien of daaraan geraak nie. “Nog minder sal ek iemand vir wie ek lief is, aanmoedig om dit te misbruik of hulle daarvan voorsien.”