NOG ’n All Black-sege en Michael Cheika se dae as afrigter van die Wallabies is dalk getel. Cheika kon nie gevra het om die Wallabies se Rugby Championship-veldtog Sater­dag swakker te begin nie. Dis nou reeds die derde jaar dat hy moes toekyk hoe die Kiwi’s sy spelers op die veld uitoorlê. Volgens ’n Australiese rugbykenner was Saterdag se vernedering in Sydney nog ’n bewys dat Cheika se idees begin opraak. Die Aussie-breier se enigste claim to fame bly sy span se appearance in 2015 se eindstryd van die World Cup. Greg Growden, veteraan-rugbyskrywer, het in sy rubriek vir EPSN geskryf Cheika en sy hele afrigtingspan moet in die pad gesteek word. Volgens Growden is dit die enigste manier hoe Australiese rugby die vertroue van die fans sal terugwen en wys dat volgende jaar se World Cup kop toe gevat moet word. “Cheika moet die prys betaal vir ’n span met aak­lige vaardighede wat ’n bespotting van beroepspelers maak,” skryf Growden.