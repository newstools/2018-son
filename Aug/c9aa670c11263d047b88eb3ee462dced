TEEN wie speel ons nou weer? Dit is waarskynlik wat heelparty rugbyspelers môre sal vra wanneer daar hopelik in die kwarteindronde van die Oostelike Provinsie se Grand Challenge-reeks afgeskop word. Die OP het aangedui die bepalings vir die kwarteindronde sal voortgaan soos dit ná verlede naweek se vergadering met die klubs vasgestel is. Daar is egter bygevoeg dat die situasie kan verander hangende ’n appèl waaroor nog beslis moet word. Dit lyk wel of die velde waar die wedstryde gespeel moet word, onveranderd sal bly. Die tuisveldvoordeel was nie in die ligawedstryde ’n groot faktor nie. Dit sal interessant wees om te sien of dit nou in die uitklopfase ’n groter rol sal speel. Die bepalings is: Kwarteindronde Polisie t Star of Hope (Kemsley Park, Port Elizabeth, wedstryd C); Progress t Park (Sentrale Veld, Uitenhage, wedstryd D). 18 Augustus: Halfeindronde A t D, B t C 25 Augustus: Eindstryd Afskop: 15:30.