NOUDAT Meghan Markle se familie, veral haar derra, Thomas, so ’n pyn in die onnoembare is, is haar skoonsus haar steunpilaar. Volgens Channel24 help Kate Middleton die hertogin van Sussex om deur haar familiedrama te kom. Ingeligtes sê die hertogin van Cambridge maak moeite om Meghan veilig en gewaardeer te laat voel sedert sy in die koninklike familie getrou het. Natuurlik is die voormalige Suits-ster gebroke en platgeslaan oor haar derra haar en die royal family aanmekaar in die media slegsê. Haar stiefsuster laat ook nie op haar wag nie, dié smeer haar ook swart. Ingeligtes sê Kate voel dis haar plig om haar skoonsussie se hand te vat en deur die moeilike tyd te dra, want nie net is haar familie naar met haar nie, sy het ook nog ’n vrag koninklike reëls wat sy móét volg.