EK HET mos nie tyd vir die meeste mense oor wie ek op dié blaaie skryf nie. Maar ek het ’n sagte plekkie vir die aantreklike en talentvolle Britse akteur Idris Alba. Bang Showbiz vertel my Idris wil ’n “Jamaican God­father” trilogy maak van sy nuwe movie, Yardie. Dié fliek, wat ook die eerste een is waarvan hy die regisseur is, is mos verlede week in Londen bekend gestel. Dis gegrond op die boek met dieselfde titel. Die skrywer daarvan, Victor Headley, is in Jamaika gebore. Doodgeskiet Dit handel oor ’n laitie, D, wat in Kingston, die hoofstad van Jamaika, grootword. Hy sien later hoe sy ouer broer, DJ, doodgeskiet word terwyl hy probeer vrede maak tussen twee bendes. Tien jaar later werk D vir die plaaslike drug lord King Fox, wat uiteindelik vir hom ’n vader­figuur word. Idris het vroeër vanjaar gesê hy het in sy eie ver­lede gedelf vir dié fliek, want hy het in die ooste van Londen grootgeword. Hy het gesê D se verhaal is nie veel anders as dié van baie swart seuns in Engeland nie.