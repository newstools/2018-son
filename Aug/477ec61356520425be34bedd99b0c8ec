IN ’N eerste vir Suid-Afrikaanse boks gaan Golden Gloves se groot toernooi op 1 September by Emperors Palace, Call To Glory, op die Amerikaanse netwerk KlowdTV uitgesaai word. Die hoogtepunt van die aand is die terugkeer van Tommy “Gun” Oosthuizen, wat in die tussengewig- afdeling met Thabiso Mchunu sal kragte meet. Die promotor Rodney Berman sê die toernooi sal ook regstreeks vertoon word op Box­Nation, ’n Britse TV-kanaal wat 24 uur per dag boks wys. Dié kanaal het honderdduisende kykers. Berman sê die deurbraak bied sy boksers ’n goue geleentheid om hulle aan die wêreld bekend te stel. Oosthuizen en Mchunu kan nou éérs vir vuurwerk sorg. – Golden Gloves