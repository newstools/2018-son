DIE gospelsangeres en liedjieskrywer van die Paarl Eljean Pieterse (51) se stem is stil. Audrey, haar suster, vertel aan Son Eljean was ’n baie reguit mens, liefdevol en met ’n groot passie vir gospelmusiek. Sy voeg by haar suster was ook baie puntenerig en het by elke optrede baie stylvol gelyk. Audrey wei verder uit dat haar sus ’n groot hart vir haar medemens gehad het. Haar laaste wens was dat haar familie mooi na haar kinders moet kyk. Sy laat haar ma, twee kinders, ’n broer en drie susters agter. Die huldeblyke het van heinde en verre ingestroom, want dié gospelsangeres se liedere het baie harte diep geraak. Simon Seekoei van die Community-sangers ver­tel­ uit Kimberley: “El­jean het ’n unieke sangstem gehad en was een van die voorsangers.” Hy sê hy sal haar altyd onthou as die sangeres wat met haar eie stem gesing het. Eljean en haar suster Elize was ook destyds lede van Al Etto se popgroep. Haar stem sal gemis word, maar haar aanhangers kan vir seker weet haar susters gaan haar legacy­ laat voortleef met ’n album volgende jaar.