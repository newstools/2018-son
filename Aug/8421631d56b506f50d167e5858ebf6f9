MET Ryan Crotty se kop nog dronk, is Anton Lienert-Brown die favourite om Saterdag binnesenter vir die All Blacks te speel. Nieu-Seeland pak Australië dan in dié lande se tweede Rugby Championship- en Bledisloe Cup-wedstryd. Crotty sal weens harsingskudding in die eerste toets in Sydney nie Saterdag in Auckland speel nie. Lienert-Brown het Crotty in die 12de minuut van die Sydney-kragmeting vervang en het hom heel goed van sy taak gekwyt. Die All Blacks het immers die eerste toets maklik met 38-13 gewen. Steve “Shag” Hansen, All Black-breier, kan ook besluit om die Hurricanes se Jordie Barrett as ’n keuse te consider. Die ideale opsie sou Sonny Bill Williams wees, maar dié is ook beseer. Ngani Laumape is nog ’n sterk kandidaat, maar kan dalk as impakspeler gebruik word. Lienert-Brown kon gister nie saam met die span oefen nie. Hy herstel ook nog van ’n harde stamp teen die been, maar behoort teen Saterdag gereed te wees vir aksie. Ian Foster, keurder en hulp­afrigter van die All Blacks, het Lienert-Brown geloof vir die manier waarop hy op binnesenter ingeskakel het. “Kyk, hy het al voorheen daar gespeel en ons is bly oor hoe hy homself gehanteer het. Hy het ’n goeie kombinasie saam met Jack (Goodhue) gevorm,” het Foster aan Stuff.co.nz gesê. Saterdag se toets op Eden Park skop 09:35 regstreeks op SuperSport 1 af.