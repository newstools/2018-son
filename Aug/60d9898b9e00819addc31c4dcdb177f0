DIT lyk asof die leier van die Economic Freedom Fighters (EFF), Julius Malema, onlangs ’n AK47 by hom op die verhoog gehad het. ’n Vuurwapenkenner, adv. John Welch, het aan News24 gesê dit lyk soos ’n AK47-aanvalsgeweer, maar hy kan nie 100% seker wees nie. ’n Video doen die ronde van hoe Malema Saterdag tydens die EFF se vyfde verjaardagviering oënskynlik skote skiet. Die celebrations is in die Sisa Dukashe-stadion in Mdantsane in die Oos-Kaap gehou.