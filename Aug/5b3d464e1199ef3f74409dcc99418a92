DIE kantoor van die burgemeester van George het talle skoliere se dag opgehelder deur toiletware te skenk aan skoolmeisies van die Laerskool New Dawn Park. Charlotte Clarke, onderburgemeester van George, en Cecil Noble, raadslid van wyk 16, het New Dawn Park besoek. Die twee het namens die burgemeester toiletware oorhandig aan meisies in gr. 6 en 7. Ruth Miller, ’n onderwyseres, het hierdie jaarlikse Vrouedag-event vir die kinders gereël. Clarke het met die kinders gepraat en hulle aangemoedig om te droom sodat hulle suksesverhale kan word.