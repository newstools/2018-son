MANCHESTER City is glad nie so invincible nie. Wolverhampton Wanderers het dít gister op die Molineux gewys deur die Premierliga-titelhouers te laat sweet vir ’n draw (1-1). Wolves kon selfs die game­ gewen het as City nie soos oudergewoonte in die doodsnikke ’n doel aangeteken het nie. As City se bleskop-afrigter, Pep Guardiola, enige hare gehad het, het hy dit sekerlik alles uitgetrek. Só gefrustreerd het die bobaas-planmaker langs die kantlyn voorgekom. Sy sterbelaaide span het Saterdag erg voor die doelhok gemisfire. Raheem Sterling, Sergio Agüero en Rui Patrício het almal gulde geleenthede verbrou. Agüero het ’n week gelede al die headlines in Engeland gesteel met sy driekuns teen Huddersfield. Guardiola sê dit was een van sy span se swakste vertonings nóg op die verdediging. Die Spanjaard sal homself gelukkig ag dat sy span ten minste met ’n punt na Manchester kon terugkeer. Guardiola sê Wolves – een van die nuwelinge in vanjaar se Premierliga – het met gister se vertoning gewys hulle kán tussen die elite van Engelse sokker oorleef. – Reuters