PIETER Jooste en Zelt Marais is straks lus om die warme presidentstoel van die Westelike Provinsie Rugbyunie (WPRU) by die uitgaande Thelo Wakefield oor te neem. Wakefield moet sy pos vacate sodat ’n splinternuwe leier op 26 November by die unie se algemene jaarvergadering (AJV) verkies sal word. Marais, tans adjunkpresident van die WPRU, en Jooste, ’n voormalige Springbok selector, gaan glo hul name op die nominasievorm invul wanneer die WP se klubs op 26 November vergader. Son op Sondag verneem dat daar ander kandidate is wat hulle by die wedloop vir die unie se groot stoel gaan aansluit. Een van hulle is ’n bestuurslid van ’n rugbyklub in die Paarl. Daar hang ’n donker wolk oor die WPRU weens ’n geldelike verknorsing. In sy laaste paar maande as president moes Wakefield omtrent vure doodslaan oor die unie se berugte skuif na die Kaapstad-stadion. Nuweland is ook as te koop aangedui. Remgro, die bekende sportagentskap, soek ook die geld terug wat hy aan die WP geleen het. Jooste en Marais is welbekend in WP-rugbykringe en kan as bekwaam beskou word om hierdie taak aan te pak. Wat egter ’n groter en ’n langtermyntaak vir die nuwe baas kan wees, is om vertroue op voetsoolvlak te herstel. Slotte Die herstel van die WP se geld­sake sal die nuwe president se grootste fokuspunt wees. Marais is die natuurlike opvolger vir Wakefield en as dit by finansiële bestuur kom, is die huidige adjunk die beste kandidaat vir die pos. Jooste, wat op sy dag een van die beste slotte vir Saru was, is waarskynlik vanuit ’n rugbyoogpunt ’n sterk alternatief om die groot stoel in die WP se boardroom vol te sit. Die Tygerberg RVK se president sal ook baie hard moet campaign, want gissings onder die meeste klubs is dat hy out of touch met rugby op voetsoolvlak is. Soos in enige politieke verkiesing het die eerste aanspraakmakers egter nog net by die wegspringlyn aangetree. – Medewerker