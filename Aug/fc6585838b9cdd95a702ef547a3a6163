PAUL Walker het dit am­pertjies nie gemaak na die event waar hy in 2013 dood is nie. Sy ma, Cheryl, het dié week vertel hy het heeltemal vergeet van die charity event wat hy namens sy organisasie, Reach Out WorldWide, moes bywoon. Maar die oorle’ akteur van die Fast & Furious-franchise het toe ’n boodskap gekry wat hom herinner het dat hy ’n draai by die event moes gooi. Cheryl sê hy het nog daai oggend planne met sy tienerdogter gemaak om ’n Krismisboom te koop en te versier. Die ma vertel aan die tydskrif People: “Ons het ’n lekker gesprek gehad en hy het vergeet van ’n geleentheid wat hy moes bywoon. Hy het toe geskrik en gesê hy moet iewers wees.” Die laaste sien wat sy van haar geliefde seun gekry het, was hy wat haastig uit die huis op pad is na die event.