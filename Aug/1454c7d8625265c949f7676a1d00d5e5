SUID-AFRIKA se krieketkamp hoop die naatbouler Ayabonga Khaka sal fiks wees vir die T20-Wêreldbekertoernooi vir vroue. Dié toernooi word in November in die Wes-Indiese Eilande gespeel. Khaka behoort dan van haar skoueroperasie te herstel het. Sy is vir eers sowat ses weke buite aksie. Sy kon dus nie oorweeg word vir volgende maand se toer na die Wes-Indiese Eilande nie. Die Proteas speel tussen 10 September en 6 Oktober drie eendaagse wedstryde en vyf T20’s in Barbados en Trinidad. Drie nuwelinge, Tumi Se­khukhune, Saarah Smith en Robyn Searle, is in die toerspan opgeneem. Die sameroeper van die keurkomitee, Du Preez, het gesê hulle het nog nie op die Wêreldbekergroep besluit nie. Hulle kyk nog na een of twee kombinasies. Daar is volgens Du Preez tekortkominge in die span wat hulle probeer oplos. “Die toer bied ons die ideale geleentheid om daarna te kyk kort voor die Wêreld- beker-toernooi. “Die eendaagse wedstryde op die toer is egter net so belangrik. “Dit is deel van die Internasionale Krieketraad se Wêreldreeks en wedstrydpunte is belangrik om vir die Wêreldbekertoernooi in 2021 te kwalifiseer.” Die toerspan is: Dané van Niekerk (k, Oostelike Provinsie), Chloe Tryon (KwaZulu-Natal), Laura Wolvaardt (Westelike Provinsie), Lizelle Lee (Noordwes), Suné Luus (Noordelikes), Mignon du Preez (Noordelikes), Marizanne Kapp (Oostelike Provinsie), Shabnim Ismail (Gauteng), Raisibe Ntozakhe (Gauteng), Masabata Klaas (Noordwes), Zintle Mali (Grens), Trisha Chetty (Gauteng), Robyn Searle (Gauteng), Tumi Sekhukhune (Oostelikes), Saarah Smith (Westelike Provinsie). Die bepalings is: 16 September: 1ste ODI, Kensington Oval, Barbados 19 September: 2de ODI, Kensington Oval, Barbados 22 September: 3de ODI, Kensington Oval, Barbados 24 September: 1ste T20I, Kensington Oval, Barbados 28 September: 2de T20I, Brian Lara Cricket Academy, Trinidad 30 September: 3de T20I, Brian Lara Cricket Academy, Trinidad 3 Oktober: 4de T20I, Brian Lara Cricket Academy 6 Oktober: 5de T20I, Brian Lara Cricket Academy, Trinidad.