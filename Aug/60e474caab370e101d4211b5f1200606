GERALD Njengele, vise­president van die Westelike Provinsie Rugbyunie, het gister sy bedanking ingedien. Dié bedanking kom ná ’n voorval laas jaar by die sewestoernooi in Kaapstad. ’n Dissiplinêre verhoor het daarna plaasgevind waar Njengele skuldig bevind is aan wangedrag. Njengele het egter appèl aangeteken en is later onskuldig bevind. Thelo Wakefield, die president van die WP Rugbyunie, sê hy het Njengele se bedanking gisteroggend ontvang. Hy sê: “Mnr. Njengele het die grootmoedige besluit geneem omdat nie een persoon groter as die spel is nie. Die reputasie van die WP Rugbyunie bly die belangrikste.”