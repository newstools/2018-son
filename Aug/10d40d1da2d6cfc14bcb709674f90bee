DESIREE Ellis, die afrigter van Banyana Bayana, word beslis deur ’n catch 22-situasie in die gesig gestaar. Dis wanneer dié verdedigende Cosafabeker-kampioen dié streekskampioenskap in September aanbied. Natuurlik sal Ellis-hulle dit suksesvol wil verdedig voor hul tuisskare. Terselfdertyd het hulle ook een oog op die Afrikabekertoernooi, wat in November in Ghana plaasvind. ’n Posisie onder die drie topspanne in dié Afrika-skouspel sal Banyana Banyana se kwalifikasie vir die heel grote, volgende jaar se Wêreldbekertoernooi in Frankryk, verseker. Ellis het reeds laas jaar haar stempel op die nasionale vrouesokkerspan afgedruk toe sy die geskiedenisboeke herskryf het. Ellis het die Cosafa-titel as beide speler en afrigter verower. Boonop is sy bewus dat Suid-Afrika ook die mees suksesvolle land is in die toernooi se geskiedenis met vier titels. Suid-Afrika gaan vandeesweek in kamp ter voorbereiding vir die toernooi. Een ding is seker – met Ellis se hoë standaarde en wenmentaliteit kan die span se fans daarvan verseker wees hulle sal nie geboelie word of dit enigsins vir hul opponente maklik maak op tuisbodem nie.