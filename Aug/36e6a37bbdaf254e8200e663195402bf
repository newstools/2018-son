SADIO Mané moes van sy huis af wegloop om ’n professional footballer te word. Die speler van Liverpool en Senegal sê sy familie het glad nie sy loopbaankeuse ondersteun toe hy ’n laitie was nie. Nou is hy 26 – en een van wêreldsokker se bekendste gesigte. En hy pay R1,73 miljoen per week. In sy 76 games vir die Reds van Anfield het Mané al 36 doele aangeteken. Hy sê aan SuperSport dit is maar baie moeilik vir hom as jong laitie in Senegal. In die piepklein dorpie waar hy gebore is, hou die mense nie eens van sokker nie, vertel hy. Sy ouers en familie wou natuurlik hê hy moes skool loop en verder gaan studeer. “Ek wou net sokker speel. “Hulle het altyd gevra: ‘Hoe kan jy ’n sokkerspeler wil word? Dis onmoontlik. Die village is ver van Dakar af. Hoe gaan jy daar kom? Ons het nie eens familie daar nie.’ ” Maar dié verskonings het hom nie gekeer nie. Hy wou ’n footballer wees, al het hy nie geweet hoe nie. Hy het sy kans toe by Metz in Frankryk gekry. Mané kry môre weer die kans om sy sokkertalent ten toon te stel wanneer Liverpool met Leicester City kragte meet. Die Reds loop voor en is nog onoorwonne in dié seisoen se Premierliga, maar ’n mens kan Leicester nooit afskryf nie. – Sportredaksie