DIE Valke, speurders van Khayelitsha en lede van Vispol het nog ’n verdagte gearresteer vir die moord op konst. Ncedo Katoyi in April. Volgens kapt. Philani Nkwalase, ’n woordvoerder van die Valke, het twee cops op 9 April in Site C, Khayelitsha, ’n klag opgevolg. “Ses verdagtes het op hulle geskiet en Katoyi (39) is doodgeskiet. “Die mans het met sy dienspistool gevlug.” Borgtog Volgens Nkwalase is ’n 31-jarige man die naweek gearresteer en verskyn hy vandag in die Khayelitsha-landdroshof. Die eerste verdagte, Lwandile Wiseman Somdaka (32), is op 26 April in Ilitha Park gearresteer en het reeds op 30 April in die landdroshof in Khayelitsha verskyn. Hy wou om borgtog aansoek doen, maar het besluit om dit te los. Die saak is tot Vrydag 28 September uitgestel vir verdere ondersoek. Nog arrestasies word binnekort verwag.