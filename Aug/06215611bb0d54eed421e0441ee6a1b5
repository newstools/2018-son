DIE belowende sokkerspeler Parsley Fillies (16) is die Sentraal-Karoo Sport­raad se sportman van die jaar. Fillies is Woensdagaand in die Show­room-teater in Prince­ Albert vereer. Dié gr. 11-leerder van die Hoërskool Bastiaanse in Beaufort-Wes is ook as die streek se junior sportman aangewys. Hy is ’n boorling van Leeu-Gamka en bly in die skool se koshuis. Hy is ook ’n lid van die Premier-sokkerliga-kampioen, Sundowns, se o. 17-ontwikkelingsgroep. Fillies droom daarvan om sy geboortedorp se eerste Bafana Bafana-speler te word. Dawid Maans, voorsitter van die Sentraal-Karoo Sportraad, het ook hulde gebring aan die Wynne-egpaar Willie en Mina vir hul bydrae tot die ontwikkeling van sokker in die streek. “Hulle het die Royal Blues- sokkerklub, wat as span vir spoorwegwerkers meer as 70 jaar gelede begin is, aan die lewe gehou. “Hulle is vandag steeds betrokke,” sê Maans. ontspanningsorganisasie van die jaar: Sentraal Karoo Older Persons; die vrywilliger van die jaar: Wilfred van Niekerk; die top-sportjoernalis: Mark Ward;gemeenskapbouer van die jaar: Willem Esbach; ster van ’n inheemse spel: Arina Steyn (jukskei); ontwikkelingskool van die jaar: Hoërskool Zwartberg; lifetime achiever: Petrus Botha;administrateur van die jaar: Vergil Groepe; afrigter van die jaar: André Louw; tegniese uitmuntendheid: Tommie Meiring; span van die jaar: Royal Blues, netbalfederasie: Sentraal-Karoo Netbal; skoolsportvrou van die jaar: Newlynne Appies; skoolsportman van die jaar: Waldo Kaptein; junior sportman: Pars­ley Joshua Fillies; junior sportvrou: Moesha Wynne; sportvrou van die jaar: Arina Steyn; sportman: Parsley Joshua Fillies.