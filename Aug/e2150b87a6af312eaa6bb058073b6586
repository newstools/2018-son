ALTESAAM 16 motoriste is die naweek ge­arresteer in ’n geïntegreerde verkeerswetstoepassingsoperasie in die Baai. Volgens Charles Bramwell, adjunk-direkteur van die provinsiale verkeersdepartement, was dit ’n gesamentlike operasie van die provinsiale verkeersdepartement, die Bethelsdorp-polisie en Nelson Mandelabaai-metro se metropolisie. Lasbrief Altesaam 14 motoriste is gearresteer daarvoor dat hulle onder­ die invloed van alkohol betuur het, een vir roekelose bestuur en een daarvoor dat ’n lasbrief vir arrestasie teen hom/haar uitgereik is. Altesaam R2 700 se boetes is uitgereik, 328 voertuie is gestop en deursoek en 137 bestuurders is vir alkohol getoets. Bramwell sê almal van hulle is by die Bethelsdorp-polisiekantoor aangehou en sal vandag in die hof verskyn.