GROOT uitdagings staar Ban­yana Banyana reeds in die gesig wat hulle veldtog betref om Fifa se Wêreldbeker volgende jaar in Frankryk te verower. Desiree Ellis, afrigter, en haar span het onlangs geskiedenis gemaak toe hulle vir hulle eerste World Cup gekwalifiseer het. Daai dag het hulle in die Afrikabeker-toernooi in die eindstryd met 3-4 met penalties teen Nigerië vasgeval. Hulle tweede plek was genoeg vir hulle om vir 2019 se Wêreld­bekertoernooi te kwalifiseer. Aartsvyand Banyana Bayana is in ’n moeilike pot voor die loting van die skouspel wat van 7 Junie tot 7 Julie aangebied sal word. Ellis-hulle is in die vierde pot saam met spanne soos hulle aartsvyand, Nigerië, sowel as Kameroen, Argentinië, Chili en Jamaika. Die potte word bepaal deur spanne se posisie op die wêreldranglys (SA is tans 48ste). Pot 1: Frankryk, Duitsland, Amerika, Engeland, Kanada en Australië; Pot 2: Nederland, Japan, Swede, Brasilië, Spanje en Noorweë; Pot 3: Korea, China, Italië, Nieu-Seeland, Skotland en Thailand; Pot 4: Argentinië, Chili, Suid-Afrika Nigerië­, Kameroen en Jamaika.