DIE klopse-groep wat aansoek gedoen het om die Athlone-stadion te gebruik, het die aansoek teruggetrek. Die Cape Minstrel Carnival Association (CTMCA) en die Cape Cultural Carnival Events Committee (CCCEC) het op Vrydag 21 Desember ’n dringende aansoek in die hooggeregshof gebring nadat die Stad Kaapstad die Kaapse Klopse Karnaval Asso­siasie (KKKA) die reg gegee het om die stadion te gebruik. Die Stad sê hy kan nie twee permitte uitreik nie. Die hof het egter gelas die groepe moet die geskil onder mekaar uitsorteer. Donderdag het die CTMCA en die CCCEC die aansoek teruggetrek – ’n dag voordat dit in die hof hervat sou word. Glo Hilton Nyirenda, CTMCA-woordvoerder, sê hulle het die aansoek laat vaar omdat hulle glo daar is ’n moontlikheid dat die groepe common ground kan bereik. “Ons fokus nou daarop om beter saam te werk en buite die hof te kommu­nikeer,” sê hy. Nyirenda sê die groepe praat nou met mekaar en dalk kan hulle in die nuwe jaar ’n plan saamstel oor hoe om saam te werk. JP Smith, die Stad se mayco-lid vir veiligheid en sekerheid, het dié nuwe verwikkeling verwelkom. Smith sê die Stad is tevrede dat hy die regte prosesse gevolg het en bly committed om almal die geleentheid te bied “om aan hierdie belangrike kultuurgebeurtenis deel te neem”.