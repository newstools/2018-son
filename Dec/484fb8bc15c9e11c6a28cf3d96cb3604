Die Stad Kaapstad beoog om ‘n klag van dieremishandeling te maak, teen ‘n groep wie ‘n skaap op Clifton Vierde-strand geslag het. Die groep het Vrydag op die strand saamgedrom, om die dier te slag om ‘die gees van rassisme in die omgewing’ uit te dryf. Beide die Stad en die dierebeskermingsvereniging het die daad veroordeel. EWN berig JP Smith sê: “die groep het nie die nodige permit gehad om die dier te slag nie.” Daar is aanvanklik gedink die dier is dood en toe wetstoepassingsbeamptes besef dit lewe en probeer intree, is hulle deur ‘n polisiebeampte gekeer. “Dit sou glo geweld uitlok en die slag van die skaap is binne die grondwetlike regte van die persoon betrokke by die protes.” Smith sê beamptes van die Stad glo die polisiebeampte het sy mag misbruik en sal ook klagte lê teen hom, en die betogers wie die skaap geslag het. Vrydag se gebeure was in die teenwoordigheid van die Suid-Afrikaanse polisiediens, wetstoepassingbeamptes en die burgemeester van Kaapstad, Dan Plato. 