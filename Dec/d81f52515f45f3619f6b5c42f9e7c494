DEON Davids bly ’n King. Dis ál gevolgtrekking wat gemaak kan word as gerugte in Pretoria waar is dat Victor Matfield dié week die leisels by John Mitchell oorneem. Davids was in ’n stadium ’n sterk kandidaat om as die afrigter van die Blou Bulle aangewys te word. Dit blyk nou dat hulle ’n Bulle-geur wil behou deur die voormalige Bull-speler en kaptein Matfield aan te stel. Oorreed Oos-Kapenaars sal egter nie lang trane daaroor huil nie, want Davids het ’n onmisbare lid van die South­ern Kings geword. Hoewel die voormalige Bok-skrumskakel Fourie du Preez vroeër aangedui het hy stel nie belang nie, glo ingeligtes Matfield sal hom kan oorreed om na die agterspelers om te sien. Daar word ook bespiegel dat Matfield vir Pote Human sal behou, veral omdat hy al diep spore by die Bulle en Tukkies getrap het.