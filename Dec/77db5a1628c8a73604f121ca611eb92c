DIE Baroka FC-doelskieter Jemondre Dickens het weer sy waarde gewys vir die Bakgaga. Dis toe die boorling van Elsiesrivier sukses behaal het vir Baroka net voor rustyd in sy sege van 1-0 oor Maritzburg in die Harry Gwala-stadion. Dis die 20-jarige striker se derde doel agtereenvolgens in alle kompetisies tot dusver. Volgens Dickens is hy baie tevrede met sy man of the match-toekenning. “Ek het baie kanse gekry en ek is happy dat ek darem ’n doel kon kry vir die span,” het hy gesê. “Belangriker, ons het uit die laaste posisie op die punteleer geskuif."