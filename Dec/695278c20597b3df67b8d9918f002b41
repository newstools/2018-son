HLAUDI Motsoeneng, die omstrede voormalige SAUK-bedryfshoof, het dié week weer verklaar hy gaan as presidentskandidaat staan om die land te lei. Motsoeneng het ’n skare supporters Donderdag buite die hooggeregshof in Johannesburg toegespreek waar hy in die hof veg om sy multimiljoenrand-pensioen­pakket te behou, berig Daily Sun. Die beleërde Motsoeneng het aan die skare gesê “Suid-Afrika het Hlaudi nodig om Suid-Afrika te verander” oor hy kastig die enigste persoon in die land is wat daartoe in staat is om besluite in die belang van bemagtiging te neem. – News24