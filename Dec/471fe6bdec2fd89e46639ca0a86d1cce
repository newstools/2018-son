Kaapstad se Mayor het nie lus om 2018 se probleme saam die nuwe jaar in te gaan nie. In ‘n verklaring sê Dan Plato ‘n klag gaan teen die Professional Protection Alternatives (PPA) by die die private sekerheidsbedryf reguleeringsowerheid oftewel PSIRA gemaak word. Plato sê: “PPA word daarvan beskuldig dat hulle strandgangers op Clifton versoek het om die strand te verlaat. “PSIRA reguleer die private sekuriteitsbedryf en die klag word gemaak vir die saak om deur die betrokke struktuur ondersoek en aangespreek te word.” Plato, wie self Vrydag op Clifton Vierde-strand was, verduidelik verder ‘n kennisgewing sal aan die organiseerder van Vrydag se betoging gegee word.“Dit hou verband met die slag van ‘n skaap, tydens die protes. Die daad is ‘n oortreding van die Stad se bylaws. “Ek het ook verneem die Kaap van Goeie Hoop se dierebeskermingsverening-tak gaan ‘n saak van dieremishandeling by die polisie maak,” aldus Plato. “Baie vra waarom het die Stad Vrydag niks gedoen nie. Daar moet tog kennis geneem word ‘n senior polisiebeampte, inbeheer van die situasie by Clifton op die dag, wou nie die Stad of DBV-personeel toelaat om die slag van die skaap te keer nie. “Ek sal die saak ook met die polisie en Wes-Kaapse polisieombudsman bespreek.” In ‘n klap na die ANC, noem die eerste burger ook om inligting oor die voorval te manipuleer is onsmaaklik. “Dit speel op die emosie van talle.” Hy het wel herbevestig dat openbare geriewe oop is vir almal van die publiek en slegs beamptes van die stad in uniform mag bylaws toepas.Enige persoon wie enige probleme of bekommernisse oor enige beampte het, kan die 24uur hotline bel op 0800 323130. Enige nooddienste kan by die Stad se openbare noodskakelsentrum aangemeld word by 021 480 7700 of 107 vanaf ‘n landlyn.