DIE veroordeelde kinderverkragter en -moordenaar Mortimer Saunders was jare lank paranoid dat hy vergiftig gaan word. Ironies genoeg het gif sy murder weapon of choice geword. Hy het die driejarige Courtney Pieters twee glase aanmaak-juice gemeng met miergif ingegee. Gister het Jeremy Kessie in die Kaapse hooggeregshof getuig Saunders het steeds g’n berou oor dié daad nie. Saunders hou dik dit was nie sy bedoeling om die kind dood te maak nie. Kessie is ’n proefbeampte van korrektiewe dienste. Hy het Saunders, sy ma en sy vorige landlord, Courtney se antie, ge-interview om ’n verslag vir die hof saam te stel. Dit moet die hof guide oor hoe lank Saunders moet sit. Saunders het Courtney op 4 Mei 2017 vermoor. Haar lyk is nege dae later gevind. Kessie het gesê Saunders se ma het vertel hy het haar al daarvan beskuldig dat sy hom gif ingegee het. Toe hy by sy auntie gebly het, het hy haar van dieselfde daad beskuldig. Hy het ses jaar by Courtney se antie, ene Magdalene, gewoon. Sy is die suster van Aaron Fourie, Courtney se pa. Die gesin Fourie het ook in die huis in Plutostraat in Elsiesrivier gewoon. Gedurende sy tyd by die huis het Saunders ook vir Juanita Pieters, Courtney se ma, van vergiftiging verdink. Kessie het gesê Saunders wil nie die blaam vir Courtney se dood aanvaar nie. “Hy erken hy het haar gif ingegee, sy hand oor haar mond gesit en haar gewurg. Hy hou egter vol hy wou haar nie vermoor nie.” Die hof het bevind Courtney is verkrag en haar moord was premeditated. Volgens Kessie het Saunders genoeg tyd gehad om Courtney te help, maar hy het nie. Hy het gesê die hof moet direkte tronkstraf oplê omdat Saunders ’n baie hoë risiko inhou van geweld teen kwesbare kinders. Die hof het ook gehoor Saunders het drie minderjarige kinders by drie verskillende vroue. Die jongste van die kinders was Courtney se maatjie. Net dié kind se ma wil niks meer met hom te doen hê nie. Sy verhouding met die moeders van die ander kinders is goed, het Kessie gesê. Evelyn Torode, ’n maatskaplike werker, het getuig oor die impak wat Courtney se dood op haar gesin gehad het. Sy het gesê Juanita en Aaron is nog lank nie oor die hele ding nie. Uitgekies “Juanita sê die hof moet self besluit hoe lank moet Saunders sit, maar sy sê ook: ‘God slaap nie.’ Aaron sê die hof moet hom twee lewenslange vonnisse gee.” Buite die hof het Aaron gesê hy wil steeds vir Saunders dood hê. “Hy was my vriend en hy het dié aan my gedoen. Ek het vrae wat net hy kan antwoord. Ek wil weet hoekom hy my kind uitgekies het. Daar was ’n klomp kinders wat altyd saam met Courtney gespeel het. Hoekom my kind?” Die saak is weer 11 Desember in die hof.