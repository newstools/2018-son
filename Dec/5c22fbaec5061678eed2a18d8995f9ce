DIT was Young Boys se ou boy wat die nette laat raas het teen Juventus. Die ervare Franse speler Guillaume Hoarau (34) het Woensdagaand in die Stade de Suisse twee doele aangeteken. Die Switserse kampioen het sy eerste Cham­pions League-kompetisie afgesluit met ’n oorwinning van 2-1 oor die Old Lady van Italiaanse sokker. Weereens was Juventus reeds gekwalifiseer uit groep H vir die ronde van 16. Cristiano Ronaldo en sy Juventus-spanmaats het egter gesukkel om Young Boys onder die knie te kry. Young Boys, wat sover vier nederlae en een gelykop uitslag gehad het, het Juventus dus net sy tweede nederlaag in alle kompetisies toegedien. Manchester United is die enigste ander span wat Juventus dié seisoen geklop het. Rekord Ronaldo het meer as genoeg kanse gehad en het selfs ’n driekuns behaal. Juventus moet egter nou gereed maak om môre sy onoorwonne rekord in die Serie A te verdedig teen Torino. –SuperSport