ANTHONY Joshua het Deontay Wilder amptelik uitgedaag vir ’n geveg op 13 April in die Wembley-stadion. Die tafel is egter gedek vir ’n herontmoeting tussen die WBC-swaargewigkampioen, Wilder, en Tyson Fury nadat hulle ’n paar dae gelede in Los Angeles in ’n dramatiese geveg gelykop geboks het. “Ek wil jóú (Wilder) hê. Niemand anders nie,” het Joshua aan die BBC gesê. “Vergeet van Fury. Hy besit geen wêreldtitel nie. “Ek weet nie op watter ander manier ek die boodskap moet oordra nie. “Ek wil ook deel van die aksie wees,” lui sy uitdaging verder.