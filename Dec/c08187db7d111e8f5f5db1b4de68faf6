Liewe Antie Mona EK WOON in ’n klein dorpie­ op die platteland waar daar nie veel aangaan nie. Ek is ’n huisvrou, en my man werk baie uit. Ek steur my nie baie aan die plek se mense nie; ek hou my eenkant. Nou maak hulle stories op dat ek met ons pastoor op my man cheat. Dis omdat hy altyd kom inloer om te hoor of als orrait is wanneer my man weg van die huis werk. Dié visits is dan kos vir die mense in my straat. Ek het al hoeveel keer aan my man verduidelik dat ek nooit so iets aan hom sal doen nie, maar elke keer wanneer hy terug is en met sy vriende gaan drink het, kom hy met allerhande beskuldigings huis toe. Ek is al so moeg daarvoor, want dié mense se stories plaas onnodige strain op my huwelik – Gatvol In elke straat in ons com­munities is daar mense wat oor ander se sake worry, pleks daarvan dat hulle aandag skenk aan hul eie worries. Jy moet egter ook besef hoekom­ jy dié skinderbekke voer. Jy sien dalk niks verkeerd met jou pastoor se besoeke nie, maar vir hulle lyk dit dodgy, veral omdat hy pal uitsteek wanneer jou man weg is. So, laat julle pastoor ook kom inloer wanneer jou man daar is, dan sal die mense dalk anders begin dink, veral jou man. Solank hy kom visit elke keer net wanneer jou man weg is, sál die mense hond se gedagtes hê.