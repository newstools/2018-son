DIE Stad Kaapstad se uit­gekontrakteerde busdienskontrakteur gaan die MyCiTi-werkers vervang wat sedert Oktober onwettig staak. Die Stad sê hy’t gedoen wat hy kon om die betogers se griewe aan te pak en dit het tyd geword om aan te beweeg. Felicity Purchase sê die Stad was daarby betrokke om ’n forum vir die gegriefde partye te fasiliteer om die dooiepunt sedert die begin van die “wildcat strike” op 15 Oktober op te los. Sy sê siende dat die staking onbeskermd is, het dié wat deelgeneem het, die risiko gevat om dissiplinêr verhoor en uiteindelik moontlik gefire te word. – News24