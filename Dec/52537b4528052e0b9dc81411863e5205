DAAR haak die filmmagnaat Quentin Tarantino (55) af. Dié is nou ’n getroude man. Tarantino het Woensdagaand in Los Angeles die model en sangeres Daniella Pick (35) sy eggenoot gemaak. En ek hoor die seremonie was nogal intiem. Die twee het ag jaar gelede in Israel ontmoet toe hy sy film Inglourious Basterds bekend gestel het. Hulle het in 2017 verloof geraak. Daniella het op Instagram geskryf: “Dankie vir al die liefde. “Ons is so opgewonde en gelukkig om ons verlowing in Israel te vier. Dankie vir julle vriendelike wense.” Daar is ook gerugte dat Daniella se familie haar druk om kinders te hê omdat haar suster reeds kinders het en sy moet opvang. Dis nou vir jou ’n ding, né? Tarantino sal maar moet werk maak van die saak.