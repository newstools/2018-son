WASHINGTON, DC. – Brett McGurk, Amerika se gesant vir die globale koalisie teen die Islamitiese Staat (IS), het bedank oor pres. Donald Trump se besluit om troepe uit Sirië te onttrek. Trump het vroeër gesê die IS is oorwin, maar McGurk het gesê dit is “roekeloos” om so te dink. “Die president se besluit is ’n groot skok. Koalisie­vennote in die stryd is verward. Daar is geen plan in plek nie,” het McGurk gesê. – AP