PARIS Hilton is ’n vrou so na my hart! Ek sien op E! die hotel-erfgenaam gaan haar yslike verloofring hou nadat sy en haar eks Chris Zylka uitgemaak het. Hulle was tien maande verloof. Die sosiale vlinder het aan SiriusXM se aanbieder Jenny McCarthy gesê dat sy die ring gaan hou, want die juwelier Michael Greene, wat die ring gemaak het, het miljoene rande se free publicity gekry. Stinkryk En dit lyk nie asof die juwelier teen die karre gaan skop oor Paris die moerawiese diamantring vir haarself wil hou nie. Paris grap: “Ek love hoe sosiale media nou basies die nuwe geldeenheid is.” Ek wonder net hoekom Paris die ring hou, want almal weet sy’s stinkryk en het nie die geld nodig nie.