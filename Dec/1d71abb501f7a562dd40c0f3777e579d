CARDI B kan nie bestuur nie, maar sy het vyf peperduur karre. Die nuwe mammie het in James Corden se show, Carpool Karaoke, verskyn en gebrêgh oor haar fênsie rygoed. Sy het ’n Lamborghini, Lamborghini SUV, ’n Bentley SUV, ’n Maybach en ’n Chevy Suburban. James het die rapper gevra hoekom sy sulke fênsie karre het en dit nie self ry nie. Cardi het klaar gelag en geantwoord: “Om foto’s daarmee te vat.” Die aanbieder het haar toe daaraan herinner dat sy steeds foto’s met die karre in ’n showroom kan neem sonder om dit te koop. Maar Cardi is nie hier vir daai nie. “Nee, dan gaan dit voel ek is ’n imposter. “Weet jy oor hoeveel goed ek nou kan rap noudat ek die karre het? Voorheen kon ek nie oor die goed rap nie oor ek nie dit besit het nie. Nou kan ek daaroor rap.” James het haar toe vir ’n ryles gevat sodat sy darem eendag een van haar larney karre kan ry. Maar Cardi het ’n groot gemors daarvan gemaak en al die pale en cones omgery. Ek dink dis veilig om eerder saam met die chauffeur te stick, Cardi.