HAAR ster skitter helder. Die talentvolle jong sangeres Talitha Luiters (13) van Atlantis het groot drome om eendag in New York City te gaan sing. In 2016 was sy die wenner van die Suidoosterfees se talentsoektog-kompetisie. Sy is baie opgewonde om binnekort haar eerste single, “God’s Gonna Make a Way”, uit te reik. Talitha het die lied self geskryf. Lorenzo Davids is die producer. Die song se message is dat jy nooit moet toelaat dat mense jou terughou in die lewe nie. Ook dat jy jou drome waar kan maak met harde werk en toewyding. Hulle beplan om hierna ’n volledige album op te neem. Talitha het al die verhoog met Emo Adams, Craig Davids, Coenie de Villiers en Paxton Fielies gedeel. Die tiener is een van die kunstenaars wat gaan optree by Carols Under the Stars, saam met Karin Kortje. Die vertoning vind Sondag by die Seven Sisters Wine Estate in Stellenbosch plaas. Dit begin 18:00 vir 19:00 en tickets kos R200. Golden Circle tickets kos R250. Bel 083 438 7661 (Chris Samuels) vir meer inligting oor die lekker show. 