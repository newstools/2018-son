’N LUGPYPBUIS is by Naka Drotské (47) se keel ingesit om hom te help asemhaal. Netwerk24 berig die bloeding in die voormalige Springbok-haker se dermkanaal het opgehou en ’n nuwe soort antibiotikum word nou vir die behandeling van sy longinfeksie gebruik. Daar is Dinsdagaand met Drotské na ’n hospitaal in Bloemfontein gejaag toe sy toestand skielik versleg het. Hy het twee suksesvolle operasies ondergaan ná ’n skietvoorval laat laas maand op sy broer se kleinhoewe buite Pretoria. Drotské is tydens die voorval in die bors, buik en arm geskiet. – Sport24