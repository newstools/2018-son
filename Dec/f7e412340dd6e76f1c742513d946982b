BUSH Bucks kry dié naweek die geleentheid om Tornado se onoorwonne lopie te probeer breek. Tornado is sover die voor­loper in die Oos-Kaap se Tweede Liga. Hy sit met 23 punte boaan die puntelys. Dat dié span van Mthatha nog nie een keer vasgeval het nie, maak van hom ’n goeie kandidaat om die trofee­ te lig. Sibanye van die Baai en sy bure van Swartkops is vandag in aksie. ’n Oorwinning kan Sibanye net ’n punt agter Tornado plaas. Hulle selfvertroue is hoeka hoog. Dis nadat hulle die voor­malige voorloper Bizana Pondo­ Chiefs verlede week goed met 3-0 verniel het. Nóg ’n goeie oorwinning deur Sibanye, en die druk op Tornado neem net toe. Bush Bucks sal oorgehaal wees om teen Tornado te vergoed vir ’n lelike nederlaag dié week. PE Stars het hulle met 4-1 geklop en lê nou vierde. Hulle lyk ook na goeie kandidate om die titel te verower. Dis nadat dinge vroeër die seisoen ’n bietjie skeefgeloop het weens ’n paar slegte uitslae. Vandag Future Tigers t. Butterworth – ROSE­DALE-STADION (18:00); SUBS t. Sibanye – NU2-STADION (18:00). Môre Tornado t. Bush Bucks – NORTH END STADIUM (13:00); Mthatha Bucks t. PE Stars – MTHATHA-STADION (15:00); Peace Makers t. The Guys – WOLFSON-STADION (13:00); Bizana Pondo Chiefs t. Yaka United – MPESHWA-SPORTTERREIN (15:00); Birmingham City t. Matta Milan – NORTH END STA­DIUM (15:00); Amavarara t. High­bury – DUMPY ADAMS (15:00).