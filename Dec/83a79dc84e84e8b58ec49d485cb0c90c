KNYSNA. – Die openbare toilette is dan nou sekshokkies! Dié ding maak gesinne in die buurt Nekkies moerig. Die geriewe net ’n hanetree weg van ’n plaaslike drinkplek het oornag in ’n regte bruinligdistrik ontaard. Die pomphuisies is eintlik toilette vir twee gesinne, maar dit het nou huisies van onheil geword vir wildvreemde mense. Die gesinne het al planne gemaak deur die toilette met slotte toe te sluit. Maar hulle meen die vreemdelinge se drange is so sterk, hulle breek net die slotte af. Hulle point die vinger na mense wat by die nabygeleë shebeen drink. Papdronk Leon Meintjies, ’n inwoner, sê: “Ek kan mense nie verstaan nie. Dis mos nie ’n sekshok nie. Dis papdronk manne en vroue wat daar ingaan en mekaar beklim. Ons is fed up!” Meintjies gril wanneer hy aan naweke dink. “Dan is dit soos ’n besige treinstasie hier!” Jasmin Camphor moan ewe hard. Sy kan die mense se alkohol-aangevuurde desperaatheid net nie kleinkry nie. “Siesa, man! Hoe voel seks in so ’n stink huisie? Hulle los sommer hulle kondome net daar in die toilet.” Eric Venon, die eienaar van die shebeen, kan maar net sy skouers optrek. “Ek het g’n idee daarvan nie. Ek hét dan ’n toilet op my yard. Hoe kan mense sê dis my klante?”