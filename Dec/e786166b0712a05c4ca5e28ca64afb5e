DIE Grammy-benoemde gospelsanger en producer Neville D is opgewonde. So vertel die sanger oor die toer Nuwe Dinge wat die land aan die brand het met liedere van hoop. “Ek is geweldig opgewonde en dankbaar vir die ondersteuning van die fans oral in die land waar ons al opgetree het. “Dit gaan nie altyd net oor ’n nuwe huis of motor nie. As ons ons harte oopmaak om ons lewe te hernu, gaan dit gebeur. “Soos jy glo in jou hart, so sal dit met jou wees. “Moenie bang wees om nuwe dinge aan te pak in die lewe nie, want as ons God toelaat en Hom vertrou, is alles moontlik.” Neville D voeg by dat daar selfs in pyn steeds hoop is. “Ons wil met die toer die volk inspireer, want die Here is nog in beheer en wil nuwe dinge in die land doen. “My begeerte in die feestyd is dat ons die nabyheid van die Here sal ervaar en weet dat Hy ons oneindig liefhet.”