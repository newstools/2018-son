DIE hooggeregshof in Rwanda het Diane Rwigara vrygespreek op alle klagte teen haar. Diane (37) is die prominentste opposisieleier in die land. Die regter het beslis die staat het geen bewyse van opstand en vervalsing verskaf nie. Adeline Rwigara (59), Diane­ se ma, is vrygespreek op klagte dat sy oproer en sektarisme aangemoedig het. Diane is in hegtenis geneem nadat sy verlede jaar teen Paul Kagame (61) in die verkiesing gestaan het. Kagame is sedert 2000 president. Diane is een van min mense in die land wat die regering openlik kritiseer. Haar saak het wêreldwye aandag gelok. Kagame is weer onder druk om kritici meer ruimte in dié erg beheerde land te gee. – AP