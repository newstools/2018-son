BEYONCÉ is in Suid-Afrika! Sy headline vandag die Global Citizen Festival: Mandela 100 in die FNB-stadion in Joburg. Haar man, Jay-Z, en Usher is ook in dié moerse bash se line-up. Ek lees op Channel24 sy het ’n brief aan Madiba geskryf waarin sy sê dit was vir haar ’n groot eer om dié week na Suid-Afrika te reis om hom te celebrate – en sy efforts om so baie verkeerde goed reg te maak. Beyoncé praat ook in die brief oor die eerste keer toe sy Mandela ontmoet het. Dit was toe sy in 2004 in Kaapstad was om in die 46664 Aids Benefit-konsert op te tree. Sy sê die moewiese impak wat hy op haar gemaak het, weerklink tot vandag nog by haar. En die lesse van vergifnis wat sy by hom geleer het, sal sy ook aan haar drie kinders oordra. “Jou visie vir integriteit, vir menseregte en vir vrede in Suid-Afrika, bevry van rassisme en apartheid, maak dat almal ons drome ’n realiteit kan maak.” Nogal nice, nè? Terloops, local acts soos Black Coffee, Sho Madjozi en Cassper Nyovest tree ook op. En Oprah is wraggies ’n host!