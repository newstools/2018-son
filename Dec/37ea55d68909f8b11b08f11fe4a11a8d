MZANSI se goue seun is terug – al is dit ook net vir ’n paar dae. En terwyl Trevor Noah in Suid-Afrika is, gaan vandag se episode van The Daily Show hier geskiet word, berig Channel24. Die spesiale aflewering, The Daily Show with Trevor: Self-Deporta­tion Edition, word vandag 22:00 op Comedy Central (DStv-kanaal 122) uitgesaai. Die Suid-Afrikaanse komediant het sy lyf in die naweek aanbieder gehou op die Mandela 100: Global Citizen Festival in die FNB-stadion in Johannesburg. Maar ons goue seun weet nie van ’n break vat nie. Nee, hy gaan sommer die show uit Suid-Afrika doen. Tuisstad Dis nie die grapjas se eerste road trip nie. Die show word gewoonlik in New York geskiet, maar laas maand voor Amerika se verkiesings het hy dit ’n ander flavour gegee deur vier shows voor ’n studio audience in Miami te doen. Dié week se episode gaan baie meer spesiaal wees. Trevor gaan die gehoor ’n kykie gee in sy lewe vóór sy oorsese sukses. Hy gaan hulle ’n bietjie van sy tuisstad, Johannesburg, wys. Ek gaan dié episode vir niks misloop nie.