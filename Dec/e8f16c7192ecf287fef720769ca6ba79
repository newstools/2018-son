MOSSELBAAI. – ’n Plaaslike mechanic word daarvan verdink dat hy ’n 16-jarige seun in sy jaart met ’n kar-onderdeel aangerand het. Thulile Poko word weens ’n ernstige wond aan sy kop en kneusplekke aan sy arms en nek in die hospitaal behandel. Hy is aangerand nadat sy sokkerbal in die mechanic se backyard warehouse beland het. Dit het tussen karre gelê. Mense van die gemeenskap wil hê die mechanic moet die mediese on­koste betaal en sy besigheid in Asla Park moet gesluit word. Sihle Ndimba (16), ’n vriend van Poko, sê hulle het in die straat sokker gespeel toe die bal in die agterjaart beland. Soek “My vriend het oor die heining geklim om die bal te gaan haal. Toe word hy aangerand.” Ndima sê hy het hulp gaan soek. Die mechanic, Ndumiso Khwelo (42), sê hy het die seun tussen die karre gesien loop. “My klante se karparte word elke dag gesteel.” Khwelo sê hy het ’n pitbull in die jaart gehad en mense was kwaad toe die hond iemand gebyt het wat in die erf was. “Die hond is weggevat. Nou is ek weer in die moeilikheid omdat ek iemand uit my jaart weg­gejaag het.” Die polisie in KwaNonqaba sê ’n saak van aanranding is geopen.