MEER as 30 victims van seksuele geweld – jong manne en vroue – het sedert sy launch by die Cheryl Zondi-stigting om hulp kom aanklop. Ál 30 verkla godsdiensleiers van die gru-dade. Die stigting is op 4 Desember gelaunch en het ten doel om manne en vroue te help om abuse in veral heilige plekke aan te meld. Bewustheid Zondi is een van die vermeende sekspes-pastoor Timothy Omotoso se victims en het vroeër in die Baaise hooggeregshof teen hom getuig. By die bekendstelling van Zondi se stigting het sy gesê sy het dit begin om slag­offers van seksuele geweld te help, want daar is ’n gebrek aan bewustheid. Sy glo die stigting is die begin van iets merkwaardigs. “Omdat ek weet watse skade onsedelike aanranding veroorsaak en hoe dit jou lewe verander, het ek besluit om die Che­ryl Zondi-stigting te begin. “Ek het my naam en my gesig hieraan geheg omdat die saak my so na aan die hart lê.” Zondi het gesê dis skokkend hoeveel verkragtingsake teen geestelike leiers geopen is sedert sy getuig het. “Mense wil nie glo hulle geeste­like leier is in staat om sulke gruweldade te pleeg nie. “Mense word gewaarsku om versigtig te wees wanneer hulle saans uitgaan, maar hulle word nie sommer gewaarsku wanneer hulle na ’n kerk of ’n ander plek van aanbidding gaan nie.” Thoko Mkhwanazi-Xaluva, die adjunkvoorsitter van die stigting, het gesê die 30 mense wat reeds na die stigting gegaan het, sluit in jong seuns van Soshanguve, noord van Pretoria, wat beweer ’n pastoor van ’n kerk abuse hulle. “Die seuns beweer ook dat dié pastoor hulle intimideer. So, ons neem hulle nou na plekke waar hulle hulp kan kry,” het sy aan TimesLive gesê. Stigma Een van die doele van die stigting is juis om manlike slagoffers te help om klagte by die polisie te lê. “Die stelsel werk nie in hulle guns nie, want daar is ’n stigma om mans wat seksueel mishandel word.” Verder gaan die stigting nasionale bewusmakingsveldtogte hou. “Ons wil by hoërskole landwyd uitkom om jong mense te waarsku teen die gevare wat hulle in heilige plekke kan face.”