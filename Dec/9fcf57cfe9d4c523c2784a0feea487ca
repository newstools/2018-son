DIT lyk darem of ’n droë Kersfees nie die inwoners van Timothy Valley en KwaNoxolo se voorland is nie. Die watertoevoer na die gebied is Vrydagaand herstel. Gesinne kan nou ’n sug van verligting slaak. Nadat ’n pyp in die omgewing gebreek het, kon die inwoners drie dae lank nie water kry nie. Mthubanzi Mniki, woordvoerder van die Nelson Mandelabaai-munisipaliteit, het Donderdag gesê ’n pyp wat 450 mm in deursnee is, word nog herstel. Hy het gesê waterlorries sal uitgestuur word. BySon se besoek Vrydag was net een waterlorrie sigbaar. Loop Son verneem van ’n anonieme bron daar was nie genoeg waterlorries om uit te stuur nie en die gebruik van privaat lorries is oorweeg, as dit nodig sou word. Die meeste van die inwoners was Vrydag baie upset, al is ’n waterlorrie uitgestuur. Hulle het gesê hulle moes steeds ver loop en die hoeveelheid water wat hulle daar gekry het, was steeds nie genoeg vir hulle huishoude­like behoeftes nie. Mense het tot twee uur lank in die ry gestaan en wag om hulle bottels te laat volmaak. Maar nadat die pyp nou herstel is, behoort inwoners water te hê op Kersdag.