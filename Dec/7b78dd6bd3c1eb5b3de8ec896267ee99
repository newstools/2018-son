GROOVE Station is terug met ’n big bang! Die ou groep was baie gewild in die 1980’s en 1990’s. En nou, 20 jaar nadat die groep opgebreek het, het die sangers Rico White en Nadeem Parker besluit om dit te laat herleef. En hulle stel nie teleur nie! Hulle eerste CD, Alles Is Pap, is onlangs uitgereik. Dit het 16 lekker songs op wat jou voete gaan laat jeuk vir ’n behoorlike jol. “Die CD is ’n tribute aan die ontslape musiekvervaardiger Al Etto,” verduidelik Rico. Aangepas “Van die songs is op die ou Groove Station vibe. “Dan is daar songs waarvan ons die musiekstyl aangepas het vir die hedendaagse styl, vir die youngsters. So, die CD is vir oud en jonk,” voeg hy by. Fans kan uitsien na songs soos “Alles Is Pap”, “Jy’s Oppit”, “Die Steekdans”, “Bluegumstraat” en “Waar Brand Dit?” Die CD kos R100 en kan deur Rico gekoop word. Bel hom by 076 738 0005 of kontak hom deur sy Facebookblad. Groove Station is ook beskikbaar vir enige shows.