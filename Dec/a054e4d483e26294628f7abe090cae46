MILEY Cirus is terug op die zol-trein! En dis alles weens die sangeres se ma, Tish Cyrus (51). Ek lees op E! die 26­jarige sangeres rook ná ’n lang hiatus nou weer zolle. “My ma het my weer dagga laat gebruik,” het Miley aan Andy Cohen op sy SiriusXM show gesê. Die “We Can’t Stop”-sangeres sê die aaptwak maak haar dom en lui; daarom rook sy dit net in haar downtime. “Ek rook nie wanneer ek werk nie, want ek function nie op my beste en intelligentste vlak wanneer ek gerook is nie. Ek rook so elke dan en wan.” Asof dit nie genoeg is nie, het Miley arme Tish verder gepiemp. “My ma gaan my doodmaak, maar ja, my ma rook baie dagga. Sy gaan seker nie eens omgee nie. Sy sal seker sê sy wou nog altyd ’n dagga-maatskappy gehad het en dit is ek wat haar daarmee laat begin het. Sy het voorheen kerse gemaak. Ek dink sy moet maar by kerse bly.”