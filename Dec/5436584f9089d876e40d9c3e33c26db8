DOKTERS weet nie wat prikkelbare derm-sindroom (IBS) veroorsaak nie, want dit kan getrigger word deur verskillende soorte kosse. Hulle meen dis eerder ’n kombinasie van goed wat tot dié verlammende kondisie lei. Wat hulle wel weet, is dat IBS nie net jou maag en derms deurmekaarkrap nie. Dit kan ook lei tot migraine, want dit het ’n invloed op die brein. Baie mense met IBS moet ook meer bad­kamer toe draf vir nommer een weens ’n ooraktiewe blaas. En les bes, mense met IBS kan aan angs en depressie ly, want die outonome senuweestelsel – wat die kolon beheer – reageer ook op stres. – Health24