’N DOM inbreker wat vir homself Kersvader wou speel, het in ’n ventilasieskag van ’n leë Chinese restaurant in Kalifornië loop vassit. Die man het twee dae in die exhaust-pyp bo die gasstowe vasgesit voordat iemand sy flou hulpkrete gehoor en Alameda County se sheriff laat weet het. “Ons lede het ’n 29-jarige man gekry waar hy in ’n grease duct van vlekvrye staal vassit,” sê die sheriff se kantoor op Facebook – saam met ’n pic van die kalant wat heeltemal in ou vet bedek is. Die Krismis-inbreker is steeds vas. Sy sel is nou darem ’n bietjie groter. – NDTV