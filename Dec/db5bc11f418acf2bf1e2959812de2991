INWONERS van die Bo-Kaap het gister as ’n oorwinningsdag verklaar. Dit volg nadat die Kaapse hooggeregshof aanbeveel het dat die eiendomsontwikkelaars, Blok, eers moet staak. Die crane wat die inwoners laas maand verhoed het om by die area in te gaan, mag ook vir eers nie by die area ingaan nie. Dis die voorlopige reëling totdat ’n hofdatum vasgestel is waarop die saak tussen Blok en die inwoners verhoor kan word. Die hof het laas maand ’n interdik aan die eiendomsontwikkelaars toegestaan wat die inwoners verbied om konstruksiewerk in die area te stop. Styg Inwoners het met die polisie gebots nadat hulle die crane geblokkeer het. Hulle kla ontwikkeling in hulle gebied sal rates, taxes en huurgeld buite verband laat styg. ’n Lawyer vir die inwoners, adv. Mustaque Holland, het sowat 50 Bo-Kapenaars buite die hof toegespreek. Hy het verduidelik dat hy nou ’n hofdatum gaan kry en hoop dat dit in Februarie 2019 kan wees. Osman Shaboodien, voorsitter van die Bo-Kaap-inwonersvereniging, sê: “Ons kan sê dis ’n dag van oorwinning vir ons. Laat die developers maar aangaan om te bou. “Op die einde van die dag sal dit ons wees wat in daardie geboue woon. “Ons gaan nog daai gebou oorvat. Laat hulle maar bou.” 