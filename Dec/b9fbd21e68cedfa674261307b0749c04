SERENA Williams het die WTA-reeks se besluit oor die beskerming van gekeurde spelers geloof. Spelers wat terugkeer ná die geboorte van ’n kind of wat beseer was, kan hulle vorige rank gebruik om vir 12 toernooie binne ’n periode van drie jaar te kwalifiseer. Daarbenewens sal hulle ook nie teen nog ’n gekeurde speler in ’n eerste ronde van ’n toernooi te staan kom nie. “Ek dink dis great,” het Williams (37) gesê. Sy het laas jaar in September die lewe geskenk aan haar dogter, Alexis Olympia. Wag “Vroue wat jonger is, kan kinders kry en hoef nie daaroor te worry nie. “Hulle hoef dan nie te wag vir die twilight van hulle jare om kinders te kry nie. “Dis regtigwaar ’n fantastiese reël,” het sy bygevoeg. Williams was nie in die rankings vir die Franse Ope nie. Dit was haar eerste Grand Slam ná die geboorte van haar kind. Sy is 25ste gekeur vir Wimbledon selfs al het sy buite die ranglys van 32 voorste spelers geval. Sy is nou 16de in die wêreld en sal gekeur word vir volgende maand se eerste Grand Slam, die Australiese Ope in Melbourne. – BBC