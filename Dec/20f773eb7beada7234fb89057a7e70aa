DIE polisie in die Baai vra dringend Sonlanders se hulp om drie verdagtes op te spoor. Dié verdagtes word in verband met twee misdrywe gesoek. Die eerste voorval het op 14 Oktober 2016 gebeur toe ’n man se Toyota Conquest op die Addo-pad in Markman Township gehijack is, sê kol. Priscilla Naidu, ’n polisiewoordvoerder. Die twee vermeende kapers is kort ná die voorval gearresteer en het op 17 Oktober 2016 in die hof verskyn. Op 23 Junie 2017 het Unathi­ Mdlungu (33) van Ngondonostraat in Joe Slovo en Asanda Nkosinkulu (32) van Tuswestraat in Zwide nie vir hulle verskyning by die hof opgedaag nie. ’n Lasbrief vir hulle inhegtenisneming is uitgereik. Gevang In die ander voorval word Luwando Macozoma (32) gesoek in verband met ’n saak van roof met verswarende omstandighede. Op 11 September 2017 is twee verdagtes in Bethelsdorp gevang vir die besit van ’n motor wat gehijack is. Hulle het op 23 September 2017 in die hof verskyn. Op 19 Maart 2018 moes Macozoma in die hof verskyn, maar het nooit opgedaag nie. ’n Lasbrief vir sy inhegtenisneming is uitgereik. Sy laaste bekende adresse was die Westhill-woonstelle in Westernweg, Sentraal, en C1 Parken in Willowrylaan, Forest Hill. Enige een met inligting oor waar dié verdagtes is, word gevra om lt.kol. Willie Mayi te bel by 082 697 5914. “Die verdagtes word as gevaarlik­ beskou en moet onder geen omstandighede genader word nie,” waarsku kol. Naidu­. Inligting kan anoniem deurgegee word.