DIE storm oor Sassa se geslote kantore in Atlantis kring uit. Die departement van arbeid het die offices laas maand om safety-redes gesluit. In Mamre moes meer as 500 mense gister soos verleë hondjies omdraai toe Sassa-beamptes hulle nie kon help nie. ’n Inwoner, Margaret Adonis­, sê dis nadat van die mense reeds in die vroeë oggend­ure by die saal kom wag het. Sy vertel alles het goed verloop totdat beamptes van die Stad Kaapstad en die polisie­ aan Sassa-werkers kom sê het die saal is nie betaal nie, dit moet dus on­middellik ontruim word. Sassa-begunstigdes wat doku­mente moes indien, was woedend. Hulle sê daar word kat en muis met hulle gespeel, terwyl hulle worry oor hulle geld. Die groot groep mense het die beamptes daarna met vrae bestook, maar het steeds none the wiser huiswaarts gekeer. Kwessie Die polisie het hulle hande vol gehad met mense wat moerig was met Sassa se beamptes. Die beamptes het net hulle skouers opgetrek en gesê hulle­ weet nie wat aangaan nie, want hulle is gesê die kwessie is opgelos. Adonis en ’n ander groep beswaardes het toe opgeruk na die bekendstelling van Atlantis se spesiale ekonomiese sone, waar pres. Cyril Rama­phosa en kabinetslede was. Hulle was vasberade om antwoorde te kry, maar ook dié poging was vergeefs. Raadslid Fiona Abrahams sê Sassa het nou vir die saal gehoes. Dit sal dus Maandag weer beskikbaar wees.