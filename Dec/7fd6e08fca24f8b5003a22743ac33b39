’N TAXIDRYWER in Bangkok het meer as R140 000 in ’n sak in sy taxi gevind – en dit toe als terug­gegee. Die Amerikaner Jerry Allen Hart het onlangs ’n taxi gevang na ’n lughawe in die Thaise hoofstad. Toe hy besef hy’t sy geld daarin vergeet, het hy sy vlug gekanselleer en die polisie gebel. Veeraphol Klamsiri het die sak gekry toe hy sy taxi skoonmaak – nadat hy nog iemand gaan aflaai het. Hy het sy kantoor gebel, wat die cops gekontak het. Op die ou einde het hy die geld teruggevat na die lughawe en dit aan ’n verligte Hart oorhandig. –Daily Mail