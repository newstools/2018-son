MARYLAND. – ’n Amerikaanse couple het ’n derde keer ’n vet Lotto-tjek gewen. Op 19 Desember het Sandra Sutton $12 517 (meer as R180 000) losgeslaan. Haar man, Jack, het al twee keer $5 000 (sowat R73 000) gewen. Sandra vertel hulle was vroeg vir ’n Krismispaartie. “Ons het toe gou Lotto gespeel.” By die paartie het sy die draw dopgehou. “Elke keer dat ek opgekyk het, het ek gesien een van my syfers word getrek.” Jack het op haar gesig gesien sy’t gewen. Hulle wil hulle wengeld spaar ... en nog Lotto speel. – upi.com