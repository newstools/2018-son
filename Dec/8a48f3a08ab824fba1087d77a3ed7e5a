DRIE vermeende inbrekers is Vrydag douvoordag in twee voorvalle in die Baai aangekeer. In die eerste voorval het lede van die honde-eenheid net ná middernag in Durbanweg, Korsten, gepatrolleer en twee mans met goedere by ’n winkelvenster sien uitklim. Die verdagtes het laat spaander, maar ’n hond het ’n ou van om en by 20 jaar oud beetgekry. Hy is gearresteer en verskyn binnekort op ’n klag van huisbraak. Die cops van Gelvandale het nog twee vermeende inbrekers (32 en 36) omstreeks 01:30 aangekeer nadat ’n winkelalarm ook in Durbanweg afgegaan het. Hulle het Vrydag hof geloop. – SAPD