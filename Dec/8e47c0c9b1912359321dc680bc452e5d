DRIE jong manne van Lantana in die Paarl glo hulle kan meer as net die jeug motiveer deur hulle musiek. Getuies bestaan uit Romano “Blikskottel” Mentoor (29), Anwill “Jamex” Valentine (27) en Curtley “P.I.K” Jones (25). Hulle rap om sterk boodskappe aan die gemeenskap oor te dra. Jamex sê hulle maak met hulle rappery ’n positiewe impak. “Wanneer jy iets vertel, luister mense net daardie tyd. “Wanneer jy musiek gebruik, bly die boodskap konstant by hulle.” Hulle boodskappe is gebaseer op eie ervarings en omstandighede. Hulle motiveer mense om nie moed te verloor nie. Die trio kry inspirasie van rappers soos Ra­shied Kamalie, PVSI, Jits­vinger, Garlic Brown en HemelBesem. Jamex sê hulle skryf hulle eie lirieke, neem dit op en perform self. Die groep lees ook graag gedigte aan die jeug voor en vertel stories met hulle musiek. Getuies het hierdie jaar ’n nuwe projek gelaunch – It Was Tuff. Enige iemand wat belangstel om ’n kopié daarvan te kry, kan hulle Facebook-blad volg en ’n inbox stuur.