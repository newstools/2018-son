JULLE, Cardi B het vir ons gelieg. Ek het mos gister berig Cardi het gesê sy en manlief, Offset, gaan skei oor hulle nie meer verlief is op mekaar nie. Maar ek sien op E! dis oor hubby gejol het met ’n kaalgat Instagram-model met die naam Summer Bunni. Die meisie het ’n lang, tranerige video op IG gelaai waarin sy sorry vir Kulture se mammie sê oor die hartseer wat sy glo veroorsaak het. “Goeiemôre, ’n vinnige brief aan die fans, followers en social media outlets. Tydens die afgelope 48 uur het ek glad nie die sosialemedia-frenzy geniet nie. Dis nie net draining nie, maar ook humbling. Ek was nog altyd die tipe vrou wat erken as ek verkeerd is en in hierdie situasie was ek. “Om te sien hoe ’n ander vrou ly, besorg my nie vreugde nie en nog minder dink ek dit is snaaks. “Ek was nog altyd ’n voorstander van vroue wat mekaar moet ondersteun, maar in hierdie situasie het ek nie net myself gefaal nie, maar ook ander.” Sy voeg by: “Ek het myself van sekere mense en situasies gedistansieer vir ’n rede. Ek doen hierdie nie vir simpatie nie, maar as erkenning vir almal wat vrae vra. Ek gaan 2019 gefokus en toegewyd in om ’n beter weergawe van myself te wees.” Dit lyk nie asof Cardi B te veel geworry is oor Kaal Bunni se bekentenis nie. Die nuwe mammie het eerder vir die heel eerste keer ’n foto van haar vier maande oue dogtertjie op sosiale media gelaai.