Die Helderberg-hospitaal in Somerset-Wes gaan teen ’n koste van R40 miljoen opgradeer word. Dr. Nomafrench Mbombo, die Wes-Kaapse minister van gesondheid, het dié aankondiging onlangs by die hospitaal gedoen. Die hospitaal, wat ouer as 80 jaar is, is die laaste paar maande in die nuus en op sosiale media omdat mense gekla het hulle kry swak diens daar. Verskeie mense het gesê min verandering is deur die jare by die hospitaal aangebring terwyl die bevolking gegroei het. Buite-pasiënte Mbombo het gesê 1 750 pasiënte word maandeliks in die hospitaal toegelaat. Die noodgevalle-eenheid behandel maandeliks 3 530 gevalle en 6 240 mense is buite-pasiënte. Die minister het gesê die verbeterings sluit ’n groter wagkamer in die noodafdeling in, moderner toerusting en die opgradering van die CCTV-stelsel. Die kangaroo-, post-natal- en noodgevalle-eenheid gaan ook opgegradeer word en almal in nuwe geboue gehuisves word. Die projek sal in 2020 voltooi word.