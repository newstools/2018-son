Vryheidsvegter van Athlone skryf: Ek wil mense, veral dié wat nog werk, waarsku om uiters versigtig te wees – nie net wanneer hulle public transport gebruik nie, maar ook op die pad en in hulle eie voertuie. Hierdie tyd van die jaar is die duiwel behoorlik los. Mense word nou nie meer net in treine gerob nie, maar ook in taxi’s en busse. Selfs in jou eie voertuig is jy nie veilig nie. As jou voertuig nie gekaap word nie, word jy by robots gerob. Dwarsdeur die jaar swoeg en sweet jy om die beste vir jou en jou gesin te gee, dan kom dié vullis en pluk die vrugte van jou harde werk. Ons lewe in ’n siek society. So, mense, asseblief, moenie met julle valuables rondloop nie. Moenie in public met earphones op loop of op jou phone praat nie. Wanneer jy in hot spots soos by die stasie of by robots in gevaarlike plekke is, hou die vensters toe en wees te alle tye bewus van wat om jou aangaan. En moenie probeer om ’n hero te wees nie. Doen liewer wat die robbers sê, want jou lewe is belang­riker as wêreldse goed – hoe hard jy ook al daarvoor gewerk het. Die vuilgoed sal wel eendag hulle straf kry.