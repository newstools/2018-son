DIE regter in die saak teen die vermeende Nigeriese sekspastoor Timothy Omotoso (60) is biased en simpatiek teenoor die staat se eerste getuie, Cheryl Zondi (22). En dít is die hoofredes hoekom hy en sy medebeskuldigdes, Lu-sanda Sulani (36) en Zukiswa Sitho (26), meen regter Mandela Makaula moet hom aan die saak onttrek. Hulle voel ook die klagte teen hulle moet gedrop word. Dié versoeke het egter nog met elke aansoek geflop. Eers in die Baaise hooggeregshof, toe aansoeke om verlof tot appèl in die aanvanklike beslissing. Toe het hulle hulle versoek na die appèlhof in Bloemfontein geneem. Maar dié week het dié hof beslis die aansoek word afgekeur, aangesien daar geen vooruitsig op sukses in die aansoek was nie. Nou berei Omotoso se regspan hom voor om die aansoeke na die grondwethof te neem. Makaula het destyds gesê aantygings dat hy Zondi favour­ en dus biased is, is vals en sy statements word doelbewus buite konteks beskou. Weier Volgens Makaula is Zondi se getuienis regstreeks op televisie uitgesaai en het sy by tye emosioneel geraak en in trane uitgebars. Makaula het gesê dit gaan nie hier oor wie wen en wie verloor nie, maar oor geregtigheid wat moet geskied. Omotoso se saak is veronderstel om op 4 Februarie weer in die Baaise hooggeregshof voort te gaan. Omotoso, Sulani en Sitho staan tereg op 97 seksverwante klagte. Dit wissel van verkragting, seksuele aanranding en mensehandel. Hulle weier om op die klagte te pleit. Omotoso is in April verlede jaar gearresteer en is tans in aanhouding. Sulani en Sitho is later ge­arresteer en is uit op bail.