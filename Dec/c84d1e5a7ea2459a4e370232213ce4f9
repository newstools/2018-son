’N SEKURITEITSWAG is in Manenberg doodgeskiet toe bende­geweld weer opgevlam het. Die 47-jarige man is op die perseel van die ou GF Jooste-hospitaal in Duine­fonteinweg doodgeskiet. Dit het Donderdag gebeur toe gangsters verskeie skote op drie sekuriteitswagte gevuur het. ’n Woordvoerder van die Manenberg-polisiestasie, kapt. Ian Bennett, sê die ander twee wagte het gelukkig skuiling gevind. Dit was nadat die gangsters opgehou vuur het, dat hulle afgekom het op die liggaam van hulle kollega. Moedig Die sekuriteitswag is op die toneel dood nadat hy in die nek en kop getref is. Dit was toe bendelede van die Americans en Dixie Boys weer op mekaar begin vuur het. Die Wes-Kaapse minister van gemeenskapsveiligheid, Alan Winde, moedig inwoners van die Kaapse Vlakte aan om die onwettige besit van vuurwapens aan te meld. Die polisie se eenheid teen bendes op die Kaapse Vlakte behaal heelwat welslae en het verskeie verdagtes gearresteer. Inwoners is vol lof vir die snel optrede van dié eenheid. Die een man is in die kop getref en die ander in die arm. Die een wat in die kop getref is, is in ’n ernstige toestand in die hospitaal. Die twee mans het Saterdag omstreeks 16:00 in Edgar Bullockstraat in ’n kar voor ’n huis gesit, toe op hulle losgebrand is. Hulle is na verneem word nie by bende­bedry­wighede betrokke nie. Sers. Noloyiso Rwexana, ’n polisiewoordvoerder, sê geen verdagtes is nog vir enige van dié skietvoorvalle gearresteer nie. Die cops vra dat enige iemand wat inligting oor enige van dié skietvoorvalle het, die polisie se Stop Crime­-sentrum tolvry by 08600 10111 moet bel.