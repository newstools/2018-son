Liewe Antie Mona EK KAN nie onthou wanneer laas ek en my vrou seks gehad het nie. Ek dink dit was seker so Januarie-, Februariemaand. Van daai tyd al try ek in die aande binneboud lê, maar sy wil niks weet nie. As ons gaste het, is sy die huisvrou van die jaar wat na ál die gaste se behoeftes omsien en met almal smile. Maar sodra ons alleen is, is sy ’n nare mens wat net moeg bly. As ek te “lastig” na haar sin is, sal sy sommer in die spaar­kamer gaan lê. Ek weet nie wat haar storie is nie, want sy wil nie met my hieroor praat nie. Ons is albei in ons early 40’s en ek het nog baie woema in my. – HC, WhatsApp Antie weet van baie mans wat in ’n soortgelyke situasie as joune is. Die storie is altyd dieselfde – vroulief is die moegste. Moeg vir cuddle, moeg vir intiem wees, moeg van hulle manlief se vol rug uitsort. En verder wil sulke vroue nie praat oor wat skort nie. Die arme mans moet in die donker rondtas vir antwoorde, confused oor hoekom die in­tieme kant van hulle huwelik ’n stille dood gesterf het. En nes jy kan Antie nie raai wat met jou vrou skort nie, behalwe dat sy lelik faal in die kommunikasie-aspek van julle huwelik. As sy openlik met jou kan wees en jou in haar vertroue neem oor wat pla, kan jy haar nie net daardeur help nie, maar ook ’n beter understand­ing van haar situasie kry. Maar nee, niggie se lippe is mos gezip soos dié van ’n lappop. Sy kan jou nie vir ewig avoid nie. Een of ander tyd sal sy jou moet sê wat skort. Maak haar weer sit en laat sy duidelik die boodskap kry dat jy worry oor haar en wil weet wat klap vir wat. Laat haar weet jy’s daar, no matter what. Laat haar weet jy’s lief vir haar en wil weet of jy iets verkeerds gedoen het, want jy verstaan nie hoekom die vrou aan wie jy jou ewige bystand beloof het, jou nou so eenkant hou nie. Hopelik sal só ’n passionate plea haar laat ontdooi – wat julle kommunikasie en julle bedsake betref. Die Vader weet, daar is soveel los vroue daar buite wat gereed staan om afgeskeepte mans soos jy te bespring. Sy moenie kom staan en speel met haar huwelik nie!