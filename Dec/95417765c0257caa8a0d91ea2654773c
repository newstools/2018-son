DIE polisie vermoed nie dat brandstigting die oorsaak is van die brand by die huis van Colin Booysen nie. Son het Maandag berig­ oor die brand wat verlede Saterdag by Booysen se huis in Belhar uitgebreek het. Boodskappe dat dit ’n petrolbomaanval was, het viral op sosiale media gegaan. Past. Johannes Seekoei, wat die huis by Booysen huur, sê egter hulle vermoed dis ver­oorsaak deur kinders wat met klappers gespeel het. ’n Polisiewoord­voerder, kapt. FC van Wyk, het aan Son bevestig dat geen misdaad vermoed word nie. Die bure se huis is ook beskadig en hul hond, Courage, is in die vlamme dood.