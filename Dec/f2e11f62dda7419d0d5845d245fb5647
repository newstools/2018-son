EEN van Hollywood se stoutste dogters is nou ’n getroude vrou. Miley Cyrus (26) en die sexy Australiese akteur Liam Hemsworth (28) het die knoop stilletjies twee dae voor Krismis deurgehak. Die sangeres het op Boxing Day swart-wit foto’s van haar en haar liefie se spesiale dag op sosiale media gelaai. Saam met die pragtige troue-dekor was daar ’n groot Krismisboom op die agtergrond van die foto’s. Miley het pragtig gelyk in ’n stunning ivoorkleurige Vivienne Westwood-rok. Manlief het op sy beurt sjiek gelyk in ’n swart pak en wit tekkies. Die tweetjies het reeds in 2010 begin date nadat hulle in 2009 saam aan die romantiese drama The Last Song gewerk het. In 2013 het hulle paadjies geskei en in 2015 het hulle weer opgemaak. Ek is bly die tweetjies het getrou, want vandat sy saam met die hunky Liam is, is sy ’n rustiger mens.