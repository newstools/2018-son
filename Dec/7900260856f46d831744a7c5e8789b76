“ONS dorp is nie net ’n moord-dorp nie.” So vertel die talentvolle sangeres Jemenisia Olivier (25) van Bredasdorp wat haar sangtalent op skool ontdek het. “Ek wil die lig in ons dorp wees en wil deur my musiek my storie van hoop en ’n positiewe boodskap bring.” Olivier, wat ’n aanneemkind is, is dankbaar haar ouers het haar in ’n liefdevolle huis grootgemaak. Sy het twee maande gelede songs op Facebook gepost en nie gedink iets sou daarvan kom nie. Album Dis toe dat ’n producer, Goodman Thys, haar gekontak en ’n CD-opname aangebied het. Hulle beplan nou om haar album in Februarie op te neem. Sy glo die liedere gaan baie harte diep raak. Olivier voeg by sy wil ’n vars klank deur haar musiek bring. Sy hou Woensdag ’n konsert in die De Heide-skoolsaal in Bredasdorp. Die konsert begin 19:00. Kaartjies kos R40 vir adults en R15 vir kinders.