EERS is haar vierjarige klonkie beskuldig van die verkragting van ’n 10-jarige meisie. Maar nou moet sy ma self hof loop oor dié beweerde verkragting en kaal uittrekkery van minder­jariges. Die plaas Het Kruis, ver anderkant Piketberg, blyk rustig te wees. Daar bly nagenoeg 50 mense in die sowat 10 plaashuisies. Maar nou blyk dit dié inwoners dra swaar aan hulle kruise. Jenny (skuilnaam), ’n 24-jarige ma, sê haar boyfriend het haar in Januarie 2017 ingelig hulle seuntjie (toe net drie jaar oud!) het een van die bure se kinders verkrag. “Ek het na die dogtertjie se ma gegaan en gesê sy moet oorkom sodat ons die ding kon uitpraat. “Dié ma wou egter niks weet nie en het gevra hoekom ek nie eerder met my p**s gaan speel nie.” Sy sê die cops van die Eendekuil-polisiestasie het daardie selfde aand by hulle huis opgedaag. “Ek het aan hulle (die polisie) gesê dit is glad nie so nie, maar hulle het die volgende dag weer opgedaag en gesê hulle soek my kind se geboortepapiere. “Ons moes daarna gaan vir ’n ver­gadering met welsynbeamptes by die Malmesbury-hof, waarna die saak uitgegooi is.” Jenny sê dit was egter net die begin van haar nagmerrie. “Op 28 November vanjaar kom die ondersoekbeampte toe by my werk aan en arresteer my. “Hy kon nie aan my sê wat die klagte teen my was nie, net dat dit ’n ernstige saak was. “Ek moes vir vyf dae in die Worcester-tronk lê en elke aand na die dak van my sel staar en wonder wat ek gemaak het.” Haar aanstaande skoonma, Brenda (skuilnaam), sê die arrestasie slaan haar dronk. “Hier is mense wat jaloers is op ons en dis húlle wat hierdie stories opgemaak het. Niemand kan die klagte teen Jenny aan ons verduidelik nie,” vertel Brenda. “Eers was daar die liegstorie dat my kleinkind kamstig ’n ander kind verkrag het en toe dié saak uitgegooi word, toe maak hulle Jenny hulle target.” Jenny moet op 9 Januarie in die hof verskyn. Die buurvrou na wie Jenny en Brenda vinger wys as die een wat hulle wil beswadder, het omtrent explode toe Son op Sondag haar om kommentaar nader­. “Jirre, hoekom moet daai vrou so lieg? Sy (Brenda) is kamma ’n profeet, maar sy is ’n slang ... ’n duiwel. “Ek maak nie stories teen Jenny op nie. My kind is ’n getuie in die saak. “My kind het gesien hoe Jenny haar kind en die dogtertjie na die kamer vat, uittrek en toe aan haar seuntjie gewys het hoe om die dogtertjie op te klim.” Een van die kinders teenwoordig het skaam gesê sy het dié beweerde seksery aanskou. “Ons moes eers in die huis ons kaal uittrek en handeviervoet met ons h*lle in die lug staan en antie Jenny het ons stêre oopgevlek. “Ons het toe buite die huis deur die venster gesien hoe wys antie Jenny vir haar klonkie hoe om die meisiekind op te klim.” Waarheid Die oupa van die beweerde slagoffer sê jaloesie is nie die issue soos wat Jenny en Brenda te kenne wil gee nie. “Ons weet nie wat hulle storie is nie, want hulle praat nie met ons nie,” verduidelik die oupa. “Die kinders sal mos nie almal dieselfde storie vertel nie en die hof sal maar moet besluit wie praat die waarheid.” Die pa van die vermeende slag­offer wou nie oor die bewerings praat nie. “As julle ’n storie wil skryf, moet julle maar skryf, maar ek gaan nie kommentaar lewer nie.” Kapt. FC van Wyk, polisiewoordvoerder, het bevestig ’n saak van verkragting word ondersoek. “Die ondersoek is tans in ’n sensitiewe stadium en ons kan nie veel sê nie,” het Van Wyk gesê.