AL HET Chelsea gedoen wat g’n span nog in die Premierliga reggekry het nie, het sy baas, Maurizio Sarri, steeds hulle titel-­aspirasies afgeskiet. Chelsea het met 2-0 geseëvier oor die kampioen, Manchester City. Tog glo die Italianer steeds dit gaan onmoontlik wees om City en die voorloper, Liverpool, in te haal. N’Golo Kanté en David Luiz se doele in albei helftes Saterdag op Stamford Bridge het Pep Guardiola (bestuurder) en sy Cityzens hulle eerste liga-knou in byna twee seisoene gegee. Uitgewys Chelsea se indrukwekkende sege beteken dié Londense span is nou net sewe punte agter City. Sarri hou egter vol hy het nog nie sy siening verander oor hulle titel-aspirasies nie. “Soos ek voorheen uitgewys het, en julle weet daarvan, ek dink dis onmoontlik om die gaping in net een seisoen toe te maak,” het Sarri gesê. “Een wedstryd, jy kan een wedstryd speel natuurlik ... In ’n kompetisie van 10 maande is dit baie moeilik om só ’n gaping toe te maak. “Ek dink hulle (City) is op die oomblik die heel beste span in Eu­ropa. “Ons het vandag gewen, maar ons moet erken ons was ’n bietjie lucky – veral in die eerste 25 minute. “Hulle baie kanse geskep om te score.” Intussen het sy eweknie by City, Guardiola, hulle nederlaag as ’n “goeie les” beskryf. “Ons het geleenthede geskep, maar nie ge­score nie. “Dit was vir ons ’n les.”–AP