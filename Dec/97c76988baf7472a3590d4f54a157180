KRIEKETKLUBS is oorgehaal om die naweek die eerste deel van die Nelson Mandelabaai Premierliga op ’n hoë noot af te sluit. Dit is die laaste naweek van klubkrieket vir die jaar voordat die stryd om die Oostelike Provinsie se kroon volgende maand hervat word. Drie wedstryde word môre gespeel en twee Sondag. Vir die klubs wat in aksie is, sal wedstrydpunte van groot belang wees, want die lang onderbreking van die liga vang baie klubs gewoonlik onkant wanneer die wedstryde weer in Januarie hervat. Dit vat gewoonlik dan die meeste van die klubs ’n paar wedstryde om die vakansieroes af te skud. Die bepalings is soos volg: Môre: United Brothers t. Gelvandale; Union t. Motherwell; PECC t. Despatch. Sondag: PECC t. Motherwell; Bloemendal t. United.