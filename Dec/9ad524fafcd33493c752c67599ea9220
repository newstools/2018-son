BESTE lesers. Noudat ons aan die begin van die feestyd staan, het ek besluit om dié woelige dae in ons wonings te verwelkom. Vir die meeste van ons was dié jaar uitmergelend. Dit het ons moeg gemaak, want dit was die Oosterse Jaar van die Hond. En al is ons baie lief vir honde, kan honde baie tyd in beslag neem en ons baie moeg maak. Hulle is mos bondels energie en hou nooit op nie. Hulle soek baie aandag. Aan die begin van die feestyd moet ons ’n bietjie kalmte in ons siel kry om die feestelikheid in ons huis en lewe te verwelkom. Hoe doen jy dit? Die somer het gekom, ja, maar weens dié jaar hang daar baie negatiewe energie in die huis. ’n Klein spring clean is nodig om positiewe energie in te bring. Soos gewoonlik moet jy die huis van bo af skoon maak – vanaf die gordynkappe en die gloeilampe (maak seker almal werk), tot aan die agterkante van die meubels. Die stof wat die negatiewe energie stoor, skuil daar. Kook ook ’n pot met water en speserye soos kaneel, naeltjies en lemoenskille om ’n warm geur in die huis te kry. Laat die pot afkoel. Was dan alle werkoppervlakke, as­ook die voor- en agterdeur met die gegeurde water. Meng ’n bietjie vanilla essence met water in ’n sproeibottel en spuit dit in die huis. Vanilla is ’n reiniger en dit laat ’n mens ook dink aan die Krismispoeding om jou in die luim te kry vir die feestelikheid. Dit het ’n kalmerende uitwerking. Jy kan gerus ’n paar druppels in jou badwater gooi. Jy kan ook ’n paar tea-light candles aansteek en vir God en die heelal vra om by jou huis in te kom. As jy ’n dennetak in die hande kan kry, sit dit op ’n tafel met ’n paar rooi versierings. Die geur van die dennenaalde sal jou ook in die luim vir die feestyd kry. Dink gerus aan die ware betekenis van Kersfees, al is jy nie ’n Christen nie. Ons moet mos ander mense se gelowe ook respekteer. Bel Bruno gerus by 021 439 2154 vir ’n persoonlike konsultasie teen betaling of skryf aan Bruno by Son op Sondag, Posbus 6262, Roggebaai 8012. Stuur ’n faks na 086 503 1993 of ’n e-pos aan albert@kaapseson.com, of gaan kyk by Bruno se webwerf, psychicbruno.co.za, vir meer inligting.