DIE Kaapstad-toernooi van sewesrugby se Wêreldreeks het nog nie eers afgeskop nie en daar kan al klaar uitgesien word na ’n blockbuster van ’n wedstryd op die eerste dag. Dit is wanneer Suid-Afrika se Blitsbokke teen Nieu-Seeland se All Blacks in die laaste wedstryd van die eerste dag se spel sal speel. Die Kaapstad-toernooi word Saterdag en Sondag in die Kaapstad-stadion aangebied. Die Blitsbokke, huidige Wêreldreekstitelhouers, is saam met die All Blacks, Zimbabwe en Samoa in Groep A geloot. Die All Blacks het vroeër vanjaar sewesrugby se Wêreldbekertoernooi in San Francisco in Amerika gewen. Die Kiwi’s het ook goud by die Statebondspele op die Australiese Gold Coast ingepalm. Hulle is ook die vroeë voorlopers in die seisoen se Wêreldreeks nadat hulle die afgelope naweek die Dubai-toernooi gewen het. Die Blitsbokke moes in Dubai met ’n sesde plek tevrede wees. Daar gaan dus massiewe druk op die Blitse wees om in die Kaap, voor groot home support, sake reg te stel. Die wedstryd teen die All Blacks skop Saterdag om 19:56 af. GROEPE VIR DIE KAAPSTAD-TOERNOOI Groep A: Nieu-Seeland, Suid-Afrika, Samoa, ZimbabweGroep Groep B: Amerika, Argentinië, Spanje, JapanGroep Groep C: Engeland, Fidji, Frankryk, KeniaGroep Groep D: Australië, Skotland, Kanada, Wallis 