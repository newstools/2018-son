AS JY nog na idees vir Kersgeskenke soek, hoef jy nie verder te kyk as Rodney Brown se boek, Shades of Cape Flats, nie. Dié skrywer van Mitchells Plain vertel ’n derde print van sy selfgepubliseerde boek gaan binnekort gedruk word. Nadat die 50 Shades of Grey-boeke so gewild geraak het, het Rodney besluit om sy eie Kaapse twist aan die franchise te gee. Hy het begin deur ’n blog op Facebook te skep. Sy followers kon nie genoeg daarvan kry nie. Hofsaak Hy is gereeld deur mense gevra om die blog in ’n boek te omskep en dit is presies wat hy gedoen het. Hy vertel die storie speel af in Tokai, waar ’n groep vriende ’n hoërskoolreünie ná 15 jaar hou. Maar dan gebeur iets tragies en dit loop later uit op ’n hofsaak. Rodney sê: “Dit is ’n fictional storie, maar daar is ’n element van realisme daarin. Van die onderwerpe wat in die boek voorkom, is bullying, gangsterism­, geweld en liefde. “Dit is ’n pragtige liefdestorie met baie steamy seksuele encounters­.” Rodney se hart klop warm vir sy gemeenskap, soseer dat hy ’n gedeelte van sy boekgeld aan die organisasie Hannah’s Place of Safety in Westridge, Mitchells Plain, gaan skenk. “Ek is baie na aan die paartjie wat dié organisasie bestuur. Ek is baie betrokke by die welsyn van kinders. So, dis waarom ek besluit het om van die geld aan die welsynhuis te skenk.”