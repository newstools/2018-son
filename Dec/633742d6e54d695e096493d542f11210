DIE voormalige Paralimpiese atleet, Oscar Pistorius, lei nou Bybelstudies en
‘n gebedsgroep in die tronk. Pistorius dien tans tronkstraf uit vir die moord van sy vriendin, Reeva
Steenkamp op 14 Februarie 2013. Volgens Pistorius se pa, Henke, doen sy seun goed in die tronk en is op ‘n
beter plek sedert hy gevonnis is. Henke sê sy seun het ‘n positiewe spirituele impak op sy medegevangenes en
dat hy ook sy eie groentetuin in die tronk gegroei het. Pistorius het vanjaar sy tweede kersfees agter tralies deurgebring. – News24 