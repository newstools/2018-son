DIE Reserwebank het pas die eerste drie nuwe bank­lisensies in 11 jaar uitgereik en wil nóg nuwe banke sien om bankkoste vir verbruikers af te bring. Discovery, die grootste SA gesondheidsversekeringsadministrateur, het vanjaar ’n bank begin. So ook Tyme­Digital, ’n firma met backing van Suid-Afrika se enigste swart miljardêr. Bank Zero, eiendom van ’n voormalige CEO van FNB, het ’n voorlopige lisensie en wil binnekort begin sake doen. Die nuwe banke werk op digitale platforms wat help om koste streng te beheer en bankfooie laag te hou. – Fin24