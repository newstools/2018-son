BRANDSLANERS van die Overberg-munisipaliteit het hulle hande vol om vure te blus. ’n Wegholbrand sowat 10 km uit Hermanus het die personeel die afgelope twee dae behoorlik aan die sweet. Lester Smit, hoof van die Overstrand-munisipaliteit se brandweer, sê ’n brand het op Kersdag in die area van Karwyderskraal uitgebreek. “Personeel het deurnag gewerk om dit onder beheer te bring. Versprei “Dit was gisteroggend steeds buite beheer en ’n sterk noordwestewind maak sake nóg moeiliker.” Smit sê spot fires het ook na ’n hoenderplaas versprei en die hoofdoel is nou om geboue veilig te hou. Volgens Smit kan die rookwolke myle ver gesien word, maar dit is steeds ver van Hermanus. ’n Eenheid van Work­ing on Fire, brandweerpersoneel van die groter Overberg-brandweereenheid en ander personeel van ander brandweerstasies help almal. – News24