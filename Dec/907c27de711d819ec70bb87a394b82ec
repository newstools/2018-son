SIBANYE het seker gemaak hy sluit die 2018-gedeelte van dié seisoen se Oos-Kaapse Tweede Liga met ’n oorwinning af. Die Tweede Liga sal in 2019 hervat word. Sibanye sal dan met goeie herinneringe kan terugkyk ná Woensdag se oorwinning van 2-1 oor sy buurspan High­bury. Die oorwinning het ook verseker dat Sibanye die derde plek op die punteleer beklee. Sibanye spog met 25 punte. Dit is dieselfde punte as dié van Bizana Pondo Chiefs, wat in die tweede plek is. Chiefs se beter doeleverskil plaas hulle in die tweede plek. Albei klubs is kort op die hakke van die voorloper, Tornado, wat net ’n punt meer – 26 punte – het. Soos verwag is, het Tornado ’n moeilike tyd gehad teen die onvoorspelbare Peace Makers. Selfvertroue Peace Makers het Tornado se segetog van 13 wedstryde sonder ’n nederlaag tot ’n einde gebring deur met 2-1 te seëvier. Danksy hierdie oorwinning is Peace Makers nou in die sesde plek. Hulle oorwinning oor die voorloper sal hulle selfvertroue ’n massiewe hupstoot geen en hulle daarvan laat droom om die liga-titel te verower. Port Elizabeth Stars kan ook nog die jaar goed eindig. Stars kom môre in die Gelvan­dale-stadion teen Future Tigers te staan. Tweede liga se uitslae: Tornado 1, Peace Makers 2; Bush Bucks 0, Mthatha Bucks 3; Matta Milan 2, Amavarara 2; Butterworth 2, Birmingham City 2; Bizana Pondo Chiefs 1, The Guys 0; Sibanye 2, Highbury 1. fixtures: Môre: PE Stars t. Future Tigers – GELVAN­DALE-STADION (15:00); Yaka United t. SUBS – MOUNT AYLIFF-STADION (15:00).