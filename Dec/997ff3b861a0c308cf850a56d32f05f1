DIE cops het ’n vet slag geslaan en beslag gelê op ’n groot hoeveelheid dwelms en ammunisie in Mitchells Plain en Vredenburg. Lt.genl. Khombinkosi Jula, die provinsiale polisiekommissaris, het die gemeenskappe geloof vir hulle bydrae om misdaad in hulle gebiede te bekamp. Pakkies Mitchells Plain se misdaadvoorkomingseenheid het Dinsdag dwelms by ’n tikhuis in Tafelsig gekry. Hulle het ’n tip-off gekry en die huis geraid. Kapt. FC van Wyk, polisiewoordvoerder, sê die cops het 53 pakkies tik, 10 groot pakke tik, 29 Mandrax-pille, 11 halwe Mandrax-pille en 22 daggapille gekry. ’n Verdagte (23) is vir dwelmhandel gearresteer. Hulle het dagga met ’n gesamentlike gewig van 14 kg in ’n kombuiskas gekry. ’n Man (30) is aangekeer. Hulle het ’n perseel in Boomstraat deursoek en afgekom op 75 Mandrax-pille en 9 eenhede tik met ’n straatwaarde van R10 800. Die cops het ’n 47-jarige verdagte aangekeer. Hy het gister in die Vredenburg-landdroshof verskyn.