’N KLAG van rassisme is die laaste ding wat Chelsea verwag het ná sy fantastiese oorwinning oor Manchester City. Daarom het Maurizio Sarri, Chelsea se manager, besluit om sy stilte oor die Blues fans se swak gedrag te verbreek voor nóg ’n belangrike wedstryd. Sekere Chelsea fans het rassistiese goed vir die City-speler Raheem Sterling geskree. Sarri het gesê hy condemn alle tipes diskriminasie geheel en al. Beweeg “Dit is eintlik ál wat ek daaroor wil sê. Die saak word ondersoek en ek dink dis beter om eerder maar nie verder iets daaroor te sê nie,” het Sarri aan Sky Sports gesê. “Ek staan alle vorme van diskriminasie ten volle teen. “Dit walg my en julle weet nou wat my en die klub se standpunt is. Dit is tyd om aan te beweeg.” Chelsea is ná sy sege oor City terug in die wedloop om die Premier­liga-titel, maar sal Brighton and Hove Albion Sondag móét klop.