JODY van Heerden, die president van die Suid-Afrikaanse Futsal-federasie (SAFF), maak sterk beswaar teen die “ongegronde en vals bewerings” teen hom. Van Heerden sê dis duidelik dat Ana Barrote Rightford, eienaar van die sokkerklub Nova Nacional, hom wil beswadder en diskrediteer. Son het Woensdag berig oor sekere bewerings wat Barrote Right­ford gemaak het. Van Heerden en sy law­yers, C. Lucas Prokureurs, het egter nie genoeg tyd gekry om sy kant te stel nie. Van Heerden het “be­wyse” aan Son gestuur wat hom vryspreek van Bar­rote Rightford se bewerings en aantygings. Van Heerden meen dis niks meer as ’n “personal attack” op hom nie. “Eerstens moet ek sê ek is deursigtig en het niks om weg te steek nie. Die publiek is welkom om ons boeke na te gaan. “Dit was regtig ’n treurige dag toe ek hoor wat sy van my gesê het.” Volgens Van Heerden moes hy self baie van die koste dek. “Dis Ana wat dik gehou het dat ons die Maandag moes vertrek. “Die nonsens dat sy T-shirts en caps moes koop. Dit was haar eie besluit. Ons het ons eie kit gehad. “Jy moet onthou dat haar man, seun en nog ’n speler van haar klub ook saam met die span gereis het. “Boonop het sy ál die beplanning gedoen met my sportadmin-organisasie, wat die trips bespreek het. “Sy was vanaf die begin betrokke by die projek. “Ek het haar onlangs die eerste keer ontmoet. “Dis toe dat sy my ook voor my personeel en vriende be­ledig het deur aan te dring ons moes die Maandag vertrek. “Ek wou nie omdat ons nie almal op dieselfde vlug sou wees nie. “Ek het die AOD gesign in agreement omdat daar R100 000 uitstaande was vir die tour party. Aangedring “As ons die Woensdag vertrek het, sou ons geld bespaar het. “Sy’t gedreig om te onttrek as ons nie die Maandag vertrek nie. “ ’n Paar dae voor die toernooi se afskop het ek die wêreldbeheerliggaam en toernooikomitee ingelig dat ons dit nié sal kan maak nie en bereid is om die penalty te betaal, maar Ana het daarop aangedring ons moet gaan en dat sy bereid was om ons te borg. “Dis toe dat ek die AOD gesign het.” C. Lucas Prokureurs sê onder geen omstandighede het hulle ’n rol gespeel in die finalisering van die bepalings van die onderhandelings tussen Van Heerden en Barrotte Rightford nie. “Ons is net gevra om te bevestig dat daar ’n ooreenkoms tussen die partye is,” sê die lawyers. Die gevolgtrekking wat dus gemaak kan word uit die artikel – dat C. Lucas Prokureurs by ’n beweerde bedrieglike deal tussen Van Heerden en Barrote Rightford betrokke was – is verkeerd.