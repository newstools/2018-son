LONDEN. – ’n Tagtigjarige walgwors is uit alle kuierplekke in Engeland en Wallis verban nadat hy twee jong vroue gegryp het. Jaime Arrochela Lobo was uit op ’n jol om sy 80ste verjaardag te vier. ’n Hof het gehoor hoe hy sy hand in een vrou se panty gedruk het en twee keer aan ’n ander vrou se stêre gevat het. Hulle was op 25 Maart in die St. Christo­pher’s Inn, ’n kuierplek naby London Bridge. Skuldig Die afgetrede motorverkoopman is in die vroeë oggendure gearresteer. Lobo is in die Croydon-hof skuldig bevind op klagte van seksuele aanranding op die vroue (23 en 24). Later het die Camberwell-hof beslis hy moet vir 12 maande gemeenskapsdiens doen en ’n elektroniese tag om sy enkel dra. Hy mag vir ses maande nie tussen 21:00 en 06:00 uitgaan nie. Hy moet ook ’n maand lank vir rehabilitasie gaan en sy naam is op ’n lys seksoortreders geplaas. – Daily Telegraph