YOH, die Plain gaan binnekort spog met sy eie radiostasie! Yoh Radio, in samewerking met Cape Flats YMCS, beoog om die gemeenskap van Mitchells Plain en die breër gemeenskappe te bemagtig. Die radiostasie is die geesteskind van die radioveteraan Gavin Arends. Arends, programbestuurder, sê: “Dit was nog altyd my droom om ’n radiostasie in my home town tot stand te bring. “Ons doel is om individue en hulle gemeenskap hulle aspirasies te help waar maak. Daarmee saam sal die radiostasie sy deel doen om by te dra tot die plaas- like ekonomie.” Arends sê al was daar baie uitdagings, sal Yoh Radio binnekort sy lisensie hê. Dien “Ons is optimisties en opgewonde om uit te vind wat deur dié vennootskap bereik kan word.” Die radiostasie beoog om lig te werp op plaaslike besighede en die mense in die gemeenskap. Arends vertel: “Ons het die strate ingevaar om die mense en die organisasies wat ons gaan dien, beter te leer ken. “Dit is vir ons belangrik om ’n personal approach toe te pas. “As ons ’n verskil wil maak, moet ons bewus wees van die kwessies in die gemeenskap. “Dit sal ook ons lesers ’n beter understanding gee van die rol wat ons in die gemeenskap kan speel.” Die radiostasie sal Dinsdag live gaan.