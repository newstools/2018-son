CHRIS Nissen wens almal sal in 2019 respek en menswaardigheid ervaar. Hy is die Wes-Kaapse kommissaris van die Suid-Afrikaanse Menseregtekommissie. “Ons is soos ’n wipplank. Vandag is ons hoog. Môre is ons baie laag. Suid-Afrikaners moet mekaar net respekteer.” Nissen het dié uitsprake gemaak tydens ’n seldsame break op sy reise deur die Wes-Kaap om klagtes te ondersoek. Sy raad geld vir almal – van dié wat by ’n braai afbrekende goed sê tot die amptenaar wat mense maande laat wag en eindelose e-posse soek om ’n waterprobleem te herstel. – News24