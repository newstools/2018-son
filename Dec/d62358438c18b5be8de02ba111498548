MZANSI sukkel nog om te herstel van sy Beyoncé-babelas en hier is Cookie ook al weer aan dié kant. Die Empire-ster Taraji P. Henson is op pad na Suid-Afrika vir haar tweede visit. Ek lees op The Juice die 48-jarige aktrise gaan ’n week lank hier in Mzansi kuier, waar sy fans gaan ontmoet, mediakonferensies hou, sowel as charity-werk doen. Sy gaan ook die eksklusiewe Women in Media event bywoon. Julle kan maar ontspan. Hierdie is nie ’n hoax soos die laaste keer toe die 21st Century Group gespog het Cookie gaan Mzansi toe kom nie. Hulle het toe mos belowe die aktrise gaan uitstiek by die International Women in Media Conference 2018; toe is daar net dololo Cookie. Dit lyk my Taraji, nes meeste ander celebs wat onlangs in Mzansi kom kuier het, gaan net in die Goudstad ’n draai gooi. Die kanse is baie skraal dat sy ’n Kaapse draai gaan maak.