DIE Carters het op Krismis iets baie spesiaals gedoen. Pleks van ’n flashy Krismis-paartie hou soos die Kardash­ians, het Beyoncé (37) en Jay-Z (49) sy ouma Hattie White met ’n kosbare Kersgeskenk verras. Die Carters en hulle kinders – Blue Ivy (6) en die tweeling, Rumi en Sir (1) – en ander lede van Jay-Z se familie het ’n draai gaan maak in Prospect Park in Brooklyn, New York. Hulle het een van die bankies daar aan die music moghul se ouma toegewy. Ek sien op dailymail.co.uk ant Hattie was baie ontroer toe sy die geskenk met die mooi Kersversierings sien. Op die bank is ’n baie mooi quote aangebring: “Iemand sit vandag in die skadu, want iemand anders het lank gelede ’n boom hier geplant. Met liefde en waardering aan ons root, Hattie White.”