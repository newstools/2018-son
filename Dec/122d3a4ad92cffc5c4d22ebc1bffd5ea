ÁL VIER selfoon­nommers wat aan die beskuldigdes in ’n rooftog behoort, het verbindings gehad met torings in die omgewing van die misdaadtoneel. En dít was in 2016, enkele minute voor die noodlottige gewapende rooftog in die Greenacres-winkelsentrum in die Baai. So het AO Charmaine Bosch, wat selfoon­rekords ontleed, gister in die Baaise hoog­geregshof getuig. Bosch is ’n lid van die polisie se eenheid teen ge­organiseerde misdaad. Die staat voer aan die selfoonnommers wat hier onder gelys is, is dié van die beskuldigdes. Die beskuldigdes is Lindo­kuhle January (21), Olwethu Dlanga (21), Awonke Yako (20) en Lonwabo Maweni (42). Die vier pleit onskuldig op aanklagte van onder meer moord en roof met verswarende omstandig­hede. Oproepe Bosch het getuig sy het gedetailleerde billing van die nommers 073 884 6205 (6205), 073 016 7243 (7243), 063 807 0318 (0318) en 078 576 0688 (0688) ontleed. Die billings is van oproepe in Julie 2016. Dié van 6205, 7243 en 0318 strek van die 6de tot die 30ste en dié van 0688 van die 1ste tot die 30ste. Bosch sê sy het vasgestel daar was verbindings tussen ál vier selfoon­nommers en dít behels oproepe wat gemaak en ontvang is. Bosch sê luidens die billing data was daar: Bosch sê die rekords van die gedetailleerde billings dui dat die eerste kommunikasies tussen die verskeie partye almal in Julie 2016 plaasgevind het. Oproepe tussen die verskeie partye is gemaak op die: Fischer’s Jewellers was die slagoffer van die ge­wapende rooftog. Die winkel is 09:30 op 29 Julie 2016 aangeval. Bosch sê daardie dag is soos volg tussen die partye gekommunikeer: Die slagoffer van die noodlottige rooftog het in die winkelsentrum se parkeer­terrein gesterf. Dis nadat die rowers op die polisie gevuur het. Die polisie het verhinder dat twee van die verdagtes in ’n kar vlug. Hulle het weggehardloop, maar die cops het een van hulle gou vasgetrek.