MET die somervakansie op hande gaan derduisende mense van heinde en ver weer op Kaapse strande kom lafenis soek. Maar wees gewaarsku: Dié beaches kan jou siek maak. Dis nou as jy ’n verslag glo van ’n navorsingspan wat gelei is deur prof. Lesley Green van die UCT se departement van environmental humanities­. Green se span en Ganief Hendricks, councillor van Macassar, het verlede week met mayor Dan Plato hulle concerns gedeel oor mens­like afval wat in die see en riviere gepomp word. Die afval kom van die Zandvliet Wastewater Treat­ment Works (WWTW) in Macassar. Volgens Green is die WWTW nie in sy huidige toestand in staat om die hoeveelheid menslike afval baas te raak wat dit moet verwerk nie. Hy waarsku as daar vandag ’n cholera outbreak ontstaan, sal dit baie vinnig versprei. Dit sal katastrofiese gevolge inhou – onder meer deformities, die voorkoms van kanker en vrugbaarheidsprobleme. Ernstig “Maar dis nie net mense by strande wat geraak sal word nie. Vlieë en voëls kan die kieme versprei,” maan Green verder. In e-posse tussen Piet van Zyl, James-Brent Styan en senior amptenare in die Stad sowel as die provinsie, lyk dit of Green se concerns ernstig opgeneem word. Van Zyl is hoof van die Wes-Kaapse departement van omgewingsake en ontwikkeling en Styan woordvoerder vir die Wes-Kaapse minister van plaaslike regering, omgewing­sake en ontwikkeling. In sy e-pos sê Van Zyl hy het terugvoer van sy amptenare ontvang en “action may be required and necessary steps will be taken by these two organs of state (Stad en provinsie)”. ’n Lid van Green se span, prof. Leslie Petrik, stel voor die publiek moet gewaarsku word. Volgens Hendricks het daar in Macassar alleen reeds meer as 200 mense chronies siek geword en 5 perde het gevrek. “Die regte prosesse word nie gevolg met die riool wat by Macassar in die Kuils­rivier en in Mitchells Plain by Mnandi-strand gepomp word nie. Ons het reeds die Green Scorpions en presidensie genader om die verantwoordelike beamptes te arresteer,” sê Hendricks. Die strande wat as die kwesbaarste beskou word, word meestal deur bruin en swart mense besoek: Maccassar, Monwabisi, Mnandi en Strandfontein. Hendricks waarsku mense moet ook wegbly van Muizenberg, Vishoek en Simonstad tot so ver as Noordhoek. Hy sê ook hulle is selfs concerned oor die rykes se uithangplekke, Kampsbaai en Clifton.