‘ONS sukkel. Soos ek hier sit, weet ek nie hoe ek my staff gaan betaal nie.” So sê Nicolette Leonard, hoof van die kinderhuis House of Resurrec­tion Haven in Salsoneville in die Baaise Nor­therns. Die Haven bied tans ’n heenkome aan 26 kinders wat MIV-positief is en deur MIV/vigs geraak word. Leonard sê reguit aan Son sy is moeg van hand-outs. Volgens haar soek sy meer fixed partnerships om hulle werk moontlik te maak – om die kinders se lewe makliker te maak. “Elke kind is geregtig op ’n normale lewe.” Sy sê benewens die vaste vennootskappe wat hulle wel het, moet hulle ook op hulle eie fund­raisers hou om geld vir die sentrum in te samel. Leonard sê in dié stadium het die kinders heelwat skool-supplies nodig, veral skool-uniforms. Volgens haar kos dit sowat R2 miljoen per jaar om die sentrum aan die gang te hou. Leonard het aan Son ’n uiteensetting gegee van die sentrum se uitgawes vir 2018 en in die algemeen. Volgens Leonard is die sentrum se kragrekening maandeliks R17 000. Sy kan egter net R10 000 bekostig. Kliniek Sy voeg by die instandhouding van die sentrum se voertuie, brandstof en herstelwerk het die sentrum vanjaar R201 000 gekos. Volgens Leonard kos die kinders se vervoer na die skool, hospitaal en kliniek die sentrum R700 per maand, terwyl kos – brood en melk uitgesluit – vir die kinders maandeliks R15 000 kos. Leonard sê die afgelope jaar is R963 255 betaal aan salarisse, terwyl R230 000 vanjaar uitgegee is aan kos. Die sentrum gee verder R102 000 per jaar uit aan opvoeding en ontwikkeling. Dit sluit onder meer swem- en dansklasse in. Volgens Leonard het die her­eniging van kinders met hulle familie die afgelope jaar R22 000 gekos. Leonard sê dié jaar kon die sentrum net afford om R500 vir elke kind te gee vir klere, terwyl elke kind veronderstel is om R1 800 per jaar te kry vir klere. Leonard sê om die situasie verder te vererger, moes sy verlede jaar R20 000 in onvoorsiene uitgawes aangaan toe booswigte by die sentrum ingebreek en die plek besteel het. Die boosdoeners het ook tientalle ruite stukkend gegooi. Leonard sê iets wat darem ’n groot ligpunt is, is dat drs. F. Rank en G. April gratis mediese dienste aan die kinders by die sentrum verskaf. “Dit kan net beter met ons gaan as daar ’n cash flow is. “Ons battle om ons standaard te behou. Ek wil nie hê ons kinders moet minder kry as waaraan hulle gewoond is nie.”