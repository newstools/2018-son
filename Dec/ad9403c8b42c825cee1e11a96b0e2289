DAN Plato, burgemeester van Kaapstad, het gekap na politieke partye wat die kwessies rondom die sluiting van Clifton-strand politiseer en ‘n rasse-agenda dryf. Plato se kommentaar kom ná strandgangers deur ‘n privaat sekuriteitsmaatskappy, PPA Security, van Clifton se Fourth Beach verwyder is. Faiez Jacobs, sekretaris vir die ANC in die Wes-Kaap, is een van die mense wat gevra is om die strand te verlaat. Jacobs het na die voorval gesê hulle kan nie strande privatiseer nie. Plato se in ‘n verklaring die sekuriteitsmaatskappy het geen magtiging om enigeen te vra om die strand te verlaat nie. Plato het ook uitgewys dat nie net een ras gevra is om te loop nie. “Ons strande sal altyd oop wees vir plaaslike inwoners en besoekers van alle rasse,” sê Plato. - News24