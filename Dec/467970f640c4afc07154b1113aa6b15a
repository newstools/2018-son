CALITZDORP. – Dis ’n Krismis van ’n ander geur. Terwyl mense planne maak om lekker gammon (varkboud) vir Krismis te eet, het die varke van die Varkboere-vereniging hier ’n welkome Krismis­geskenk gekry. Son het vroeër berig oor die hongerte wat die varke en die boere in die gesig staar. Die droogte en swak ekonomiese toestande het dié boere ’n knou gegee. Nou het Vader Krismis gekom in die vorm van die Droogtefonds van Christo van der Rheede van Agri SA. Van Der Rheede sê: “Ek het ’n skenking vir die boere gereël­. Dit sluit sakke varkgroeimeel, geelmielies, semels en wurmbehandeling in. “Hulle sal dit aflaai by die Calitzdorp Agri. “Vra tog mense om asseblief ’n bydrae tot die fonds te maak.” Willem Blaauw van die Varkboere-vereniging is dankbaar. Hy sê: “Dis sowaar ’n Kersgeskenk uit die hemel. Selfs die varke­ smaail breed. “Nou kan ons weer aangaan. “Baie dankie ook, Christo en Khaki Willemse, wat ons saak na die media gevat het.” ’n Varkboer, Gert Ludick, sê: “Waar die politicians niks vir ons mense kan doen nie, help Khaki en Son. “Ons gaan Jingle Bells vir die varke speel.”