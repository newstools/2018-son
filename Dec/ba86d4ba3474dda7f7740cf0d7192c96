’N SEKURITEITSWAG is geskors nadat hy na bewering seksuele toe­nadering gesoek het by ’n leerder van ’n Oos-Kaapse skool. Mali Mtima, woordvoerder van die provinsiale departement van onderwys, sê dié voorval het verlede naweek by die Senior Sekondêre Skool Ntafufu in Lusikisiki gebeur. Die skool val onder die OR Tambo-onderwysdistrik. Die Oos-Kaapse onderwysdepartement sê die departementshoof, Themba Kojana, het die guard geskors nadat die media die kwessie oopgevlek het. “Daar word beweer die voorval het oor die naweek gebeur toe ’n gr. 12-leerder en twee ander meisies na die skool gegaan het. Streel “Hulle het die skoolwag vir water gevra, maar hy het hulle toegang tot die skool geweier,” verduidelik Mtima. Luidens die voorlopige verslag deur die distriksdirekteur het die leerders tog die skool binnegegaan. Mtima sê in ’n video kan ’n mens sien hoe die wag die meisie nader en haar streel. Die verslag is intussen by die departement ingehandig. Nadat die departement die klag ontvang het, het hy ’n span na die skool gestuur om die gebeure te ondersoek. Die distrikspan, wat met die skool se beheerliggaam en bestuurspan saamwerk, het die saak ook op­gevolg. Die wag sal geskors bly totdat ’n volledige ondersoek na die voorval afgehandel is.