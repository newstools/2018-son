DIE beste live expe­rience in die land. Só het menige rugby­fanatikus die Cape Town Sevens-toernooi beskryf wat gister in die Moederstad afgeskop het. Oud en jonk, alle shapes en sizes, superheroes en villians en alle costumes wat mal is, is vertoon. Chris Hendricks van Eersterivier was baie opgewonde, want dit was sy eerste besoek aan die Kaapstad-stadion. “ ’n Mens kyk mos maar altyd die rugby op die TV, maar ek wou vanjaar die games met my eie oë aanskou. “In die vyftienmankode ondersteun ek die All Blacks, maar hierdie naweek is ek ’n Blitsbok-ondersteuner,” het Hendricks gesê. Duisende mense het van regoor die land op die Kaap toegesak. Die atmosfeer was gelaai met gees ... ’n gees wat hopelik die Blitsbokke gaan aanspoor om die titel in die Kaap te verower. 