CHRISSY Teigen se derra het haar op haar verjaardag gewys hoe lief hy haar het. Ek lees op The Juice Ron Teigen sr., pa van die model en vrou van John Legend, het ’n groot foto van sy dogter vir haar 33ste verjaardag op sy arm laat tatoeëer. Hoewel Chrissy op 30 November verjaar het, het sy eers die week die nuus met haar followers op Instagram gedeel. Die uitgesproke mamma van twee het op IG gebrêgh: “My pa het ’n tatoe van my op my verjaardag gekry.” Sy het ’n foto van haar derra met die tatoe gepost waar hy ’n identiese foto van haar net reg onder die tatoe vasgehou het. Die aanbieder van Lip Sync Battle kon ook nie genoeg dankie sê vir die tatoekunstenaar Mark Mahoney van West Hollywood nie. Ek sou eintlik net ’n mooi bos blomme wou gehad het vir my verjaardag, maar ’n tatoe is ook seker maar oukei.