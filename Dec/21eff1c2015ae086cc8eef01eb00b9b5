GABRIELLE Union-Wade vat nie kanse as dit by haar dogter kom nie. Ek lees onlangs op glamour.comdie nuwe mammie (46) het die magtige Oprah Winfrey (64) en haar hele crew vir vac­cines laat gaan voordat hulle by haar huis kon inkom. Die aktrise en haar man, die basketbalspeler Dwyane Wade (36), het in November hulle dogter, Kaavia James, via ’n surrogaatma in die wêreld verwelkom. Die egpaar het teenoor die talk show queen hart oopgemaak oor hulle stryd met onvrugbaarheid. Maar voordat die onderhoud kon plaasvind, moes Oprah en haar crew ’n draai by die dokter maak. Gabby het op Instagram verduidelik sy is baie versigtig met wie sy naby klein Kaavia toelaat. Sy het ook gesê geen siek mense kan ’n draai by die Wades kom maak nie.