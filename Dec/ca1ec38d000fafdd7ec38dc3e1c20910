GEEN speelgoedvuur­wapens meer nie! Die eerste stap om ’n “vuurwapen”-vrye omgewing te hê, is om mense se mindset te verander. Misdade soos rooftogte word baie keer met speelgoedvuurwapens gepleeg. Sommige van dié guns lyk eg. Daarom het Khoisan-aktiviste in die Nor­th­erns besluit om ’n veldtog teen speelgoedvuur­wapens te begin. Hulle is chief Crawford Fraser, chief Cora Hennings, chief Moghammed Blouw en die ANC-LPP Christian Martin. “Ouers koop veral vir Kersfees speelgoedgewere vir hulle kinders. Ons wil hulle aanmoedig om dit nie te doen nie, want dit het unintended consequences,” verduidelik Martin. “In ons dae het jong kinders helde en rowers gespeel – vandag ‘skiet’ hulle mekaar. Dit is al ’n mentality.” Die Khoisan-vier het talle winkels besoek wat speelgoedgewere verkoop. Verskeie winkels het beloof om hulle speelgoedgewere van die rak af te haal en donasies is gemaak vir die koop van speelgoedvuurwapens. Farouk Jeptha, die voorsitter van die Concerned Citizens of PE Metro (CCPEM), sê die groep ondersteun die veldtog 100%. “ ’n Toy gun het al ’n icon onder jonger kinders geword. Vandag se kinders ‘skiet’ mekaar en hulle maak selfs die geluid van geweerskote na. Hulle imitate die kultuur van skiet. “Dit is belangrik om ouers te educate, want dis die ouers wat guns vir hulle kinders koop. Ons moet die mindset van die ouers verander.” Wayne Jaggers, die voorsitter van Gelvandale se gemeenskapspolisiërings­forum (GPF), sê: “Die verwydering van toy guns is ’n goeie stap. Ons moet alles doen om ouers se mindset te verander. Geld “Sommige ouers laat toe dat hulle kinders illegal goed doen en report dit nie. “Dit is om hulle te beskerm, uit vrees of soms vir die geld wat die kinders (met misdaad) in die huis bring.” Hy sê daar is gevalle in die Northerns waar speelgoedwapens in misdaad gebruik word en die verdagtes kan steeds aangekla word. Jaggers sê kinders na-aap die gangsters, want dis wat hulle sien. Hy meen die gemeenskap is verantwoordelikheid daarvoor om meer rolmodelle te kweek. Martin sê op sy beurt nadat al die speelgoedgewere ingesamel is, sal hulle dit bymekaar gooi en verband. “Dit sal ’n simbool wees van ’n gemeenskap sonder geweld.”