SUNETTE Bridges het nie nog tyd saamgebring vir haar derra, Bles Bridges, se sogenaamde los kinders nie. Chris Chameleon het mos die naweek geskimp hy is dalk oorle Bles se bloedjie. Die roosman het op 24 Maart 2000 in ’n kar-ongeluk gesterf. Sy vrou, Leonie, is ernstig beseer in die ongeluk, maar het oorleef. Hulle is nooit geskei nie, al was dit algemeen bekend dat hy jare lank ’n affair gehad het met Marietjie van Heerden. Volgens The Juice het Chris, wat deur sy ma grootgemaak is, nooit Bles se naam genoem nie. Hy het wel ’n foto van ’n album cover van Bles gelaai en sy afkeer laat deurskemer van celebs wat vroue swanger maak en nie verantwoordelikheid aanvaar nie. Dit lyk nie of Chris maklik verby sy “halfsussie” gaan kom nie. Sy het online gesê sy het met haar ma oor die gerugte gepraat. Volgens Leonie val die media haar omtrent lastig hieroor. In ’n Facebook post laat Sunette vererg hoor: “Wat wil julle hê ons moet sê oor iets waarvan ons niks weet nie? Ons het nog nooit daarvan gehoor nie. Ons het nes almal op Facebook uitgevind. Vuishou “Nie eens ’n boodskap of ’n brief nie, nie eens ’n koppie koffie of ’n chat nie. Niks. Net ’n Facebook post wat soos ’n veldbrand versprei – met duisende vloek woorde, beledigings en beskuldigings oor iets waarin ons nie eens ’n rol gespeel of feite oor het nie. “Dis soos ’n vuishou wat jy nie sien aankom nie ... ’n Mes deur jou hart.” Aan die einde van die post skryf sy katterig: “As Bles Bridges jou pa is, geluk. Hy is dood. Sy graf is in Vanderbijlpark. Ek stel voor jy vat rose saam ... rooi rose. Gaan vind jou vrede daar.” Chris, ek wil maar net byvoeg dat dit rooi plastiekrose moet wees ...