DIE polisie se anti-gang unit het nog ses mense toegekap. Volgens ’n woordvoerder van die polisie, kapt. FC van Wyk, is twee verdagtes in Kensington in hegtenis geneem weens die besit van patrone, kokaïen, dagga en kontant. Hulle is onderskeidelik 28 en 58 jaar oud. “In Shepherd Court, Lavender Hill, is ’n 55­jarige man gearresteer nadat 14 sakkies tik, 20 sakkies dagga en 13 daggasigarette by hom gekry is.” Onwettige Van Wyk het bygevoeg: “In Fawley Court in Lavender Hill is ’n 38-jarige man aangekeer nadat hy 3 parcels dagga, 17 sakkies dagga en 20 tiklollies by hom gehad het.” ’n Vrou (38) is ook in Fawley Court gevang vir die besit van 40 sakkies dagga en 25 daggasigarette. En in Bishop Lavis is ’n man (31) vir die onwettige besit van ’n vuurwapen, patrone en tik aangekeer. “Die CZ 75-9 mm-pistool, patrone, magasyn en tik is in Donweg gekry.”