HY HET wel nie ’n graad nie, maar Hlaudi Motsoeneng, voormalige bedryfshoof by die SAUK, sê hy het “iets gevaarliker”. Wat presies dít is, is steeds nie duidelik nie, want dis als in sy kop opgesluit. Wat Motsoeneng en sommige van sy besties wel het, is ’n nuwe politieke party – die African Content Movement (ACM). Dié selfverklaarde “wonderlike persoon” het Donderdag in Milpark, Johannesburg, tydens sy aankondiging dat hy die ACM gaan launch, allerhande vrypostige verklarings gemaak – onder meer oor hoe hy verandering in Suid-Afrika teweeg sal bring. – News24