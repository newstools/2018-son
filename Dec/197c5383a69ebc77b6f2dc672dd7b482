’N ONDERSOEK is onderweg nadat ’n brand ’n gemeenskapsaal in Kirkwood vernietig het. Sers. Majola Nkohli, ’n polisiewoordvoerder, het gesê lede van die gemeenskap het die brand by die Aqua Park-saal Maandag omstreeks 19:00 aangemeld. Die brandweer in die gebied is nou besig om die oorsaak van die brand te ondersoek. Nkohli sê as die brandweer se ondersoek wys dat ’n misdaad gepleeg is, sal die polisie met hulle ondersoek na die voorval begin.