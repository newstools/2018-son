Liewe Antie Mona EK HET het jare gelede op trou gestaan met ’n wonderlike meisie. Weens omstandighede (haar ouers het nie van my gehou nie) het ons paaie geskei. Ek het aanbeweeg en later ’n meisie ontmoet met wie ek vandag 11 jaar getroud is. Ons het twee kinders en ek is baie lief vir hulle. Op ons onlangse breaking-up-funksie by ’n restaurant het ek weer my ou liefde raakgeloop. Sy werk as bestuurder by die restaurant en toe ons mekaar sien, kon nie een van ons praat nie. My glas het amper uit my hand geval van skok. Ons het later kans gekry om te praat en sy het my vertel hoe haar lewe ná ons opbreek nooit weer dieselfde was nie. Sy was ook getroud, maar het geskei omdat sy nie meer die abuse van haar eksman kon vat nie. Uit hulle huwelik is ook twee kinders gebore wat by haar woon. Antie, terwyl ons oor die verlede en al die goeie tye gesels het, het ek besef dat ek steeds gevoelens vir haar het. Die vonk is nog daar. Ons het dit albei gevoel. Ons het nommers uitgeruil en sou op WhatsApp chat, maar ek kon nog nie myself sover kry om dit te doen nie. Ek verstaan nie, ek voel nog iets vir haar, maar iets hou my terug. –Confused, WhatsApp Wat jou terughou, is jou gewete en die wete dat jy jou vingers lelik gaan verbrand as jy ou koeie uit hulle sloot grawe. Julle paaie het geskei en julle albei het aanbeweeg. Haar lewe en huwelik het nie uitgewerk nie, maar joune het wel. Jy het ’n vrou en kinders om nou te consider. Jou vrou is lief vir jou en staan al langer as ’n dekade by jou, en jy het ook kinders wat hulle derra adore. Moenie met jou blessings mors nie. Daar is dinge van die verlede wat in die verlede hoort. As julle meant to be was, sou julle vandag getroud gewees het. Dinge het nie so uitgewerk nie en jy moet maar peace daarmee maak. As ek jy was, het ek haar nommer delete.