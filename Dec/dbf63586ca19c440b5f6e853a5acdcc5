HAYIBO, Beyoncé! Mzansi is moerig vir Queen B oor dit lyk asof haar oë groot is vir geld. Die mammie van drie was mos twee weke gelede met haar hubby hier in Suid-Afrika vir die Global Citizen Festival – maar sy het g’n piep getwiet en g’n gram ge-insta oor haar visit nie. Maar die oomblik toe die rykste sakeman in Indië, Mukesh Ambani, haar hire om by sy dogter se spogtroue te perform, toe post sy video’s van haar performance én foto’s van haar outfits op Instagram. Ons Suid-Afrikaners is mos nie op die mond geval nie. Moerige fans het sommer in die kommentaar op haar Indian wedding post gal gebraak. Een skel: “Hoekom post jy nie foto’s van jou toe jy in Suid-Afrika was nie? Is dit omdat ons nie so ryk is nie?” ’n Ander een laat hoor: “Suid-Afrikaanse ont­werpers het 900 uur gewerk aan ’n rok wat jy net 15 minute gedra het en jy wil dit nie post nie? Suster, jy moet ons liefhê en re­spekteer.” Bey, noem ons maar petty, maar ons gaan jou nie maklik hiervoor ver­gewe nie.