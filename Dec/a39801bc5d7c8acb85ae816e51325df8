PROF. Dan Mkhize is die nuwe besem wat die probleme uit die provinsie se depar­tement van mental health moet vee. Dr. Aaron Motsoaledi, nasionale minister van gesondheid, het Mkhize vandeesweek aangestel as administrateur van geestesgesondheidsdienste in die Oos-Kaap. Permanent Hy’t Mkhize beskryf as ’n gesoute, bevoegde bestuurder in die veld van geestesgesondheid. Mkhize is professor in psigiatrie aan die Universiteit van KwaZulu-Natal en werk ook in die privaat sektor. Motsoaledi het gesê: “In Desember en Januarie sal hy drie keer per week in die Oos-Kaap kom werk. Van Februarie af sal hy hom permanent hier vestig.” Mkhize se aanstelling kom nadat die ombudsman vir gesondheid­sake in Augustus aanbeveel het dat ’n administrateur aangestel word om die bestuur van geestesgesondheidsdienste hier oor te neem. Dit kom ná ’n deeglike ondersoek na beweerde wanbestuur en die oortreding van menseregte by die Psigiatriese Hospitaal Tower in Fort Beaufort in die Oos-Kaap. Mkhize se pligte gaan onder meer wees om die provinsiale departement van gesondheid te help om beter geestesgesondheidsdienste te lewer. Hy moet ook ’n direktoraat vir mental health in die provinsie op die been bring. Jane Cowley, DA-LPW, meen die feit dat die nasionale minister moes inspring, wys hoe treurig die Oos-Kaapse departement van gesondheid is en hoe min die departement omgee vir inwoners van die pro­vinsie. “Sedert Makgoba se verslag in Augustus uitgekom het, het die DA druk geplaas op LUR Helen Sauls-August om sy bevindinge in werking te stel. “Mkhize het nou ’n reusagtige taak. Dit sal nie binne die eerste ses maande ná sy aanstelling voltooi kan word nie. “Die Oos-Kaapse departement van gesondheid het mental health jare lank afgeskeep.”