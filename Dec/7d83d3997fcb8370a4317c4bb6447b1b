DIT gaan glad nie so ’n merry Krismis vir al die Boney­ M fans van die Baai wees nie. Die maatskappy wat die Boney M-konsert gereël het, Soul Good, het gister laat weet dat die konsert gekanselleer is. Hierdie konsert sou op Woensdag 26 Desember plaasvind by die Nelson Mandelabaai-stadium. Die Mandelabaai-ontwikkelingsagentskap (MBDA), wat die Nelson Mandelabaai-stadion bedryf, wil dit op rekord plaas dat dit operasioneel gereed was om die event aan te bied. Die MBDA se verklaring lui: “Ons personeel het, soos in die geval van alle events, hard gewerk om die stadion voor te berei vir die konsert. “Ons waardeer die entoesiasme en belangstelling in die Boney M-konsert, maar musiekliefhebbers kan steeds uitsien na die ander twee musiekkonserte wat ons gaan hou.”