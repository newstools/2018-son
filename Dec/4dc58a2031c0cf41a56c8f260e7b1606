’N MAN (43) van Kwa­Zulu-Natal is opgesluit nadat hy daarvan beskuldig is dat hy sy 10-jarige stiefdogter 900 keer verkrag het. Hy het in die Verulam-landdroshof verskyn. Die saak is vir ’n maand uitgestel. Die beskuldigde is op 11 Junie ge­arresteer. Sy Legal Aid-regsverteenwoordiger, Mondli Mthethwa, het gesê die saak sloer te veel. “Hy is sedert Junie in aanhouding. Ons wil nie nog uitstel hê nie.” Aangekla Ondanks Mthe­thwa se teenkanting is die saak tot 11 Januarie uitgestel. Daar word beweer die stiefpa het die kind tussen 2013 en 2018 verkrag. Die beskuldigde is aangekla vir verkragting, seksuele groom­ing en die wys van pornografie aan kinders. Inwoners van Verulam het die man aangerand toe die bewerings uitgekom het. Die meisie se ma het vyf jaar gelede gesterf. – News24