DIE vyandigheid tussen Liverpool en Manchester United gaan sorg dat die vonke weer spat in een van die grootste wedstryde in wêreldsokker. Daar is nie genoeg clichés of superlatives om die sogenaamde derby mee te beskryf nie – en vandag se reuse-wedstryd op Anfield is geen uitsondering nie. Boonop tel die spanne se huidige peil of hulle geskiedenis ook nie veel wanneer dit by só ’n moeder van ’n stryd kom nie. Wat wel saak maak, is wat op die dag op die veld gebeur. Wees verseker dat die atmosfeer elektries gelaai sal wees. Nietemin sal Jürgen Klopp, bestuurder, en sy Liverpool-span alles in hulle vermoë doen om die pendulum na hulle kant te laat swaai. Dis omdat Klopp en sy Reds nie een keer aan die wenkant was in hulle vorige agt probeerslae teen ’n Red Devils-span nie. Ten minste was sy span tot dusver die enigste onoorwonne span in die Premierliga ná 16 wedstryde. Klopp se eweknie, José Mourinho, se span sal beslis brownie points by United se faithful kan score as hulle ’n sege op Anfield kan vermag. United is tans net ’n skadu van homself, maar kan met ’n oorwinning in hierdie wedstryd weer aan sy veldtog rigting gee. MAN UNITED SE HEAD-TO-HEAD REKORD Wedstryde, gewen, gelykop, verloor Algeheel: 38 19 8 11 Tuis: 19 13 3 3 Weg: 19 6 5 8 LIVERPOOL SE HEAD-TO-HEAD REKORD Wedstryde, gewen, gelykop, verloor Algeheel: 38 16 5 17 Tuis: 19 12 2 5 Weg: 19 4 3 12