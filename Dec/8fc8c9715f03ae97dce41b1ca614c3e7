KYLIE Jenner gaan sommer binnekort voor die kansel staan. Ek lees op cosmopolitan.com die make-up mogul se baby daddy, Travis Scott, het aan Rolling Stone gesê dat hy haar so gou moontlik sy vrou wil maak. Maar as jou meisie ’n amperse billionaire is, moet jy seker maak jy doen dinge op die fênsie manier. Die tweetjies het mos ’n tien maande oue dogtertjie, Stormi Webster, saam. Kylie het al voorheen gesê sy wil baie graag ’n groot gesin van haar eie hê. Sy wag seker net eers vir daai groot diamantring, nè? Sterk staan Maar die rapper sê hy moet sy sake in orde kry voor hy die jongste Kardashian om haar hand vra. “Ons gaan binnekort trou. Ek moet net sterk staan. Ek moet op ’n kwaai manier propose.” As Travis slim is, dan kan hy Kylie mos sommer op Nuwejaarsaand vra. Ek meen maar, daar gaan fireworks en sjampanje wees.