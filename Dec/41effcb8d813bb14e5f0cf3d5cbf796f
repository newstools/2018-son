’N BOER van Vredendal het gister vlugtig in die hof verskyn nadat hy ’n plaaswerker na bewering hospitaal toe geslaan het. Wilfred Stephan (56), plaaseienaar van Dadelbos by Vredendal, staan tereg op aanklag van aanranding met die doel om ernstig te beseer. Die plaaswerker is ernstig beseer en was gister nog in ’n ernstige toestand in die hospitaal. Stephan is op borgtog van R1 000 vrygelaat. Hy verskyn op 25 Januarie weer in die Vredendal-landdroshof. Billy Claassen van die Rural and Farmworkers’ Development Organisation sê: “Ons vra dat die hof sy werk doen sodat die plaasaanrandings kan stop.”