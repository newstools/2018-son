JACK Parow is diep in die sop oor hy die woord “moffies” sonder skaamte gebruik het. Ek sien op The Juice die plaaslike rapper het ’n blatante homofobiese meme gebruik om sy brandy te promote. Jack het gister ’n image getwiet waarin hy die destydse Jonas Brothers met sy Parow Brandy vergelyk. Langs die foto van die Jonas Brothers het hy die woord “moffies”, ’n beledigende slur wat na gay mans verwys, geskryf en langs sy brannewyn het hy “manne” geskryf. Saam met die foto het hy geskryf: “F*kk*t, hierdie het geen caption nodig nie.” The Juice berig kort nadat hulle Jack se team vir navraag oor die offensive advertensie-meme gevra het, is dit van Twitter verwyder. Ag nee, jong, Jack! Dis swak smaak! In 'n verklaring vanoggend het Jack verskoning gevra vir die meme. Hy verduidelik die meme is deur sy social media manager geskep en gepost. "Dit beteken nie ek wil die blame shift nie. Ek neem volle verantwoordelikheid daarvoor en is regtig, regtig jammer. Ek duld nie haatspraak of homofobiese uitsprake op enige manier nie en dit maak my baie hartseer dat dit nou so lyk".