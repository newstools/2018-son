DIE beweging No Excuse For Abuse staan op teen geweld teen vroue en kinders. Dit is juis in dié dae (tot 10 Desember) dat die veldtog 16 Dae van aktivisme teen geweld teen vroue en kinders plaasvind. Hierdie beweging is ’n inisiatief van Carling Black Label-bier. Grant Pereira, Carling-handelsmerkhoof, sê die beweging is ’n jaar ge­lede tot stand gebring. “Omdat ons brand een van die grootstes is, wil ons die aandag daarop vestig dat geweld teen vroue taboe is. “Die meeste mense wat ons bier drink, is verantwoordelike drinkers. “Daar is net ’n handjievol mense wat oorboord gaan.” Pereira sê mans moet teen gesinsgeweld opstaan en wys hulle is ware mans. Regering “Geslagsgebaseerde geweld is een van die grootste probleme in die land. “Ons werk met die regering en ander nie-regeringsorganisasies saam om te help.” Pereira sê hulle werk in die gemeenskap en gaan na tavernes, plaaslike sokker­verenigings en kolleges vir verdere onderwys en opleiding om die boodskap uit te dra. “Dis belangrik dat mense se houding moet verander. Mans en vroue moet deel wees van dié aksie,” sê hy. Dis ook deel van die veldtog Champions of Change reg oor gemeenskappe in Suid-Afrika. 