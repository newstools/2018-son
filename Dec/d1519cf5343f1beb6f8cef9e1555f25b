NÓG twee speurders van die polisie is weens korrupsie in hegtenis geneem. Volgens ’n polisiewoordvoerder, kapt. FC van Wyk, het lede van die anti-korrupsie-eenheid gister omstreeks 08:00 die twee speurders by die Philippi-polisiestasie ge­arresteer. “Die arrestasies volg nadat ’n ondersoek gedoen is oor ’n klagte van korrupsie,” verduidelik Van Wyk. “Die twee speurders het ’n ander saak ondersoek, toe ’n persoon oor hulle gaan kla het.” Volgens Van Wyk is ’n 44-jarige sersant en ’n 35-jarige konstabel gearresteer en hulle het gister in Athlone se landdroshof verskyn. Lt.genl. Khombinkosi Jula, die Wes-Kaapse polisiekommissaris, het gesê hy is teleurgesteld dat diegene wat die wette moet handhaaf, self weens verkeerde dinge ge­arresteer word.