TWEE mans van Dutywa in die Oos-Kaap is elkeen tot 60 jaar tronkstraf gevonnis. Hulle is skuldig bevind aan verkragting, huisbraak en roof met verswarende omstandighede. Azukisile Sidondi (24) en Thulani Makuhlwa (26) is gister in die Butterworth-streekhof gevonnis. Volgens kapt. Jackson Mana­tha, ’n polisiewoordvoerder, het die twee op 12 Oktober 2016 omstreeks 03:00 na ’n huis in die Mthuvi-township in Thaleni Village gegaan. Geopen “Die slagoffers het in hulle gehuurde kamer geslaap toe die beskuldigdes hulle wakker maak. Dié het selfone en geld geëis en daarna albei vroue verkrag.” ’n Saak van verkragting is by die Dutywa-polisiestasie geopen. Die saak is later oorhandig aan Butterworth se eenheid belas met gesinsgeweld, kinderbeskerming en sek­suele misdrywe. Die polisie het Makuhlwa en Sidondi later opgespoor en gearresteer. Brig. Ngangema Xakavu, bevelvoerder van die Butterworth-cluster, het die stewige vonnisse verwelkom. Xakavu meen dit sal ’n les wees aan ander mans wat vroue en kinders verkrag.