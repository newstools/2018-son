DIE Ramblers-krieketspan, die voorloper in die Suidwestelike Distrikte se Premier­liga, kom môre teen Pioneers te staan. Ramblers het verlede week vir ’n groot verrassing gesorg toe hulle George met twee paaltjies geklop het. Ramblers staan nou met 25 punte ná 6 wed­stryde stewig boaan die punteleer. Union Stars en Harlequins Forces beklee die tweede en derde plek. Albei dié spanne het 24 punte. Met Maties wat tans aan die Varsity-toernooi in Pretoria deelneem, is daar net vier Premierliga-wedstryde wat in die Boland gaan plaasvind. In die Westelike Provinsie is die fokus op die stryd tussen Victoria en die Westelike Provinsie. Dié kragmeting sal op die Chukker Road-sportterrein plaasvind. Die bepalings vir môre is: SWD Premierliga Harlequins t George; Pioneers t Ramblers; Knysna-Kavaliers t Western Hope, Mosselbaai t Union Stars Promosieliga Blanco t KwaNonqaba, Hartenbos t Mayflower; Sussex t New Dawn Park, Melkhoutfontein t Riversdal, Masakhane t Dysselsdorp; Calitzdorp Young­ Stars t Bongolethu Vroueliga Union Stars t Dysselsdorp, Riversdal t Harlequins BOLAND Premierliga Paarl-Oos t Hermanus; Spes Bona t Coronations; Wellington t Van der Stel WESTELIKE PROVINSIE Premierliga Bellville t Milnerton; Brackenfell t Langa; Claremont t Rondebosch; Durbanville t Ottoman; Victoria t WPCC.