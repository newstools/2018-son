’N SAKEKONSULTANT dink sy’t die Loch Ness-monster gesien. Caroline Barnett (42) van Farmborough het die Loch Ness Webcam dopgehou toe sy iets in die meer sien beweeg. Sy het aan die Daily Record gesê: “Dit het op en af beweeg en rondgesplash. Dit was omtrent so groot soos ’n boot. Dis moeilik om te sê, want dit was aan die ander kant van die loch. Ek het video’s geneem, maar my selfoon se battery het gevrek.” Dié sighting is die 13de vanjaar en kom 6 dae nadat ’n skrywer ’n geheimsinnige kreatuur met ’n lang nek en kop so groot soos ’n rugbybal gesien het.