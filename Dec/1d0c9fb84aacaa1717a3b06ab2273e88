’N MAN van Buffeljagsrivier wat glo sy niggie met ’n serp verwurg en haar lyk in die rivier gaan dump het, is uit op bail. Sergio Jonkers (22) is gister in die Swellendam-landdroshof op borgtog van R1 000 vrygelaat. Sy medebeskuldigde, Aldred Hendricks (18), is op borgtog van R500 vrygelaat. Jonkers is aangekeer ná die moord op Fransionette Jantjies (23). Volgens die polisie het hy reeds ’n bekentenis afgelê en ook vir hulle gaan wys waar haar lyk gedump is. Hendricks en nog ’n jong man het met die sak patats by Jantjies se ma uitgekom. Son het berig Jantjies was drie dae vermis voordat die twee haar ma ingelig het oor wat gebeur het. ’n Familielid van Jantjies sê hulle het ’n petisie onder­teken om die hof te vra om borgtog aan die twee beskuldigdes te weier. Jantjies se familielid sê familielede van die mans het hulle ná die hofuitspraak uittartend uitgelag. Die mans sal op 28 Desember weer in die Swellendam-landdroshof voorkom.