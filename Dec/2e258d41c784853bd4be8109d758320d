AMERIKA se oudste man is Donderdag oorlede. Richard Overton, ’n veteraan van die Tweede Wêreldoorlog, was 112 toe hy in Austin, Texas, dood is, het sy neef Volma Overton jr. gesê. Richard is vroeër vanjaar vir longontsteking gehospitaliseer. Sy lang lewe en status as die oudste Amerikaanse oorlogsveteraan het hom die laaste paar jaar ’n soort celeb gemaak. Hy het selfs in 2013 pres. Barack Obama by die Wit Huis ontmoet. – AFP