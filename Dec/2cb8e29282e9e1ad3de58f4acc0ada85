DIE internet vergeet nie maklik ou, vuil wasgoed nie! Vra maar vir Kevin Hart (39), wat nou in sak en as lê nadat gay-slurs wat hy ’n ruk gelede gepost het weer kop uitgesteek het. Dis so erg dat die komediant besluit het om nie meer in Februarie die Oscars te host nie. Kort Kev verduidelik: “Ek het besluit om nie meer die Oscars aan te bied nie. “Ek wil nie ’n hindernis wees op die aand waar so baie ongelooflike kuns­tenaars gevier word nie. “Ek vra opreg verskoning aan die LGBTQ-gemeenskap vir die onsensitiewe woorde wat ek in die verlede kwyt geraak het.” Later het hy ook sy fans vreeslik verskoning gevra. “Ek is jammer dat ek mense seergemaak het. Ek evolve en wil aanhou ontwikkel. “My doel is om mense bymekaar te bring en nie uitmekaar te dryf nie. Baie liefde en waardering aan die Academy. Ek hoop ons kan weer ontmoet.” Volgens E! het Kort Kev in sy skuld geval nadat die Academy hom gevra het om jammer te sê vir sy homofobiese kommentaar. Ai, Kev, dis waarom ’n mens moet dink voordat jy daai groot gat onder jou neus oopmaak.