’N TIENER het gister op ’n klag van moord op ’n 19-jarige man in die Strand se landdroshof verskyn. Fateh Abrahams, wat verlede jaar sy matriek aan die Hoërskool Strand geslaag het, is op Kers-aand doodgesteek. Kapt. FC van Wyk, ’n polisiewoordvoerder, sê die voorval het om 23:58 in Moosa Karaanstraat, Gustrouw, plaasgevind. Volgens Van Wyk het daar tussen die 17-jarige vermeende steker en die victim ’n rusie ontstaan wat tot die moord gelei het. Abrahams het op die toneel gesterf. Skok Die beskuldigde is op R1 000 borg vrygelaat. Die hof het ook gelas dat die beskuldige nie by sy huidige adres mag woon nie. Die saak is vir nader ondersoek uitgestel tot 26 Februarie. Op Facebook het verskeie mense hulle skok oor die voorval uitgespreek. Van hulle sê dat die oorledene ’n “goeie kind” was. Ook van sy onderwysers het goed van hom gepraat. Abrahams is Woensdag volgens die Moslem-geloof begrawe.