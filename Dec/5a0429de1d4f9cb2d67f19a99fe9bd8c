ONS mooiste meisie doen alles in haar vermoë om Mzansi trots te maak. Alle oë is op Tamaryn Green waar sy Suid-Afrika in die Mej. Heelal-kompetisie verteenwoordig. Dié Paarliet – ’n mediese student in haar finale jaar – het Maandag uitgeblink in die nasionale kostuumkompetisie toe sy hulde gebring het aan Suid-Afrika se nasionale voël, die bloukraan­voël. Donderdag was sy weer elegant en poised in die preliminary round. Ek sien op The Juice Tamaryn geniet haar gate uit daar in Bangkok. “Die Mej. Heelal-kompetisie het my grootse verwagtinge oortref. Die deelnemers is wonderlik, sommige van hulle sal lewenslange vriende wees. Dit is sowaar ’n journey van sisterhood. “Thailand is ’n fantastiese land met vriendelike mense. Ons werk hard, maar dit wat ons terugkry, is priceless. “Ons het magical plekke soos die Grand Palace in Bangkok en die Sea Turtle Conservation Centre in die Phang Nga-provinsie besoek.” Die wenner van die Mej. Heelal-kompetisie sal môre tydens die main event aangekondig word. Die 67ste Mej. Heelal-kompetisie sal môre 02:00 op 1Magic, DStv se kanaal 103, uitgesaai word. Komaan, Tamaryn, bring daai kroon huis toe!