Agent Orange skryf: Ek sien die estate agents wil nou almal hulle rokkies vuilmaak oor FNB mense toelaat om hulle huise op ’n app te verkoop. Ek kon nog nooit verstaan hoe hulle 3% of meer van ’n huis se prys in kommissie kan vat nie. Dit het nog altyd vir my na ’n klomp geld geklink. Kyk, ek verstaan die mense werk hard – maar hulle is basies net go-betweens. Dit het dalk in die verlede nog gevlieg, maar deesdae is daar Gumtree en internet en, ja, die FNB app. Jy sien nie dat dié mense gal afgaan wanneer eienaars hulle eie plekke aanlyn adverteer nie. Nee, dan word daar eerder mooigepraat en die eienaar ’n rat voor die oë gedraai oor hoeveel mak­liker dit is om ’n huis deur ’n agent te laat verkoop. Tjol, man! Dit was van dag 1 af ’n beginsel van willing buyer, willing seller. Mense trek klaar so swaar. En nou wil dié spul nog kom kla wanneer die mark wakker skrik en nie meer derduisende rande wil weggee nie ... Skrik wakker! Spul fossiele!