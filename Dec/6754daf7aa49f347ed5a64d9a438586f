DIE onlangse uitbreking van die dodelike Ebola-koors in die Demokratiese Republiek die Kongo (DRK) is nou die tweede ergste ooit in Afrika. Die ergste uitbreking was die een wat tussen 2013 en 2016 meer as 11 000 lewens in Wes-Afrika geëis het. Só het die Wêreldgesondheidsorganisasie (WHO) Don­der­dag gesê. Die uitbreking is reeds op 1 Augustus bevestig. Die DRK se ministerie­ van gesondheid sê byna 430 gevalle is aangemeld. Daarvan is byna 380 gevalle bevestig, byna 50 waarskynlik, 198 bevestig as sterftes en 47 waarskynlike sterftes. – AP