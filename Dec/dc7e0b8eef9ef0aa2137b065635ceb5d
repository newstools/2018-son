SY HET maar net saam met haar dogter gegaan om in haar sukses te deel, maar toe stamp fans haar vol in die gesig. Dis wat met Jennifer Lopez se ma, Guadalupe Rodríguez, gebeur het toe J.Lo haar nuwe movie, Second Act, promote het. Volgens TMZ het een van haar dogter se fans tannie Guadalupe in die gesig gestamp toe die fan vir ’n handtekening gemol het. Stamp Die sangeres en aktrise was op pad na die ateljee van Radio SiriusXM vir ’n onderhoud. Sy het intussen handtekeninge vir fans uitgedeel. Daar is ’n viral video aanlyn wat wys hoe fans die antie uit die pad stamp. Haar dogter was net so ’n paar treë voor haar toe ’n manlike fan se elmboog haar in die geharwar in die gesig tref. Dan kom die duidelik ontstelde J.Lo tot haar ma se redding en hou haar sagkens weg van die mengelmoes van mense en paparazzi.