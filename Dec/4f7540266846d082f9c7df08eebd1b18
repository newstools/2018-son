AL WAT Sofia Richie (20) vir Krismis wil hê, is haar berk – maar dit lyk asof sy baby mama die jong blaartjie se planne in die wiele gaan ry. Die dogter van Lionel Richie­ (69) date Scott Disick (35) nou al geruime tyd. Disick het drie kinders by Kourtney Kardashian (39). In Sofia se perfekte wêreld gaan sy en derra Scotty ’n heerlike, romantiese Krismis hê. Die model het duidelik nie rekening gehou met die demanding Kardashians nie. Hulle is eintlik ’n baie hegte familie en bring graag Kersfees saam deur. ’n Bron na aan die stomme meisiekind sê aan Hollywood Life sy is bang Kourtney en haar bloedjies gaan ál haar berk se tyd opeis. Die bron verklap: “Sofia is lief vir Scott. “Dit sal haar hart breek as sy nie saam met hom kan geskenke oopmaak nie omdat Kourtney daarop aangedring het dat net Scott by haar en die kinders moet wees.” Wag. Wat? Sy wil op Krismis saam met hom geskenke oopmaak? Dit klink eerder soos iets wat hy saam met sy kids moet doen. Dis nie ál nie. Sofia gaan ook glo lekker dikbek wees as sy nie Oujaarsaand saam met Scott kan deurbring nie. “Sofia wil Scott baie graag op Oujaarsaand om middernag soen. Sy gaan verpletter wees as Kourtney hom push om eerder tyd saam met die familie deur te bring.”