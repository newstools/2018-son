’N MAN van Dysselsdorp wat op Kersdag 2017 met ’n windbuks op kinders geskiet het wat klappers voor sy huis geskiet het, is in die streekhof ’n opgeskorte vonnis opgelê en onder huisarres geplaas. ’n Tienjarige meisie is in die aanval getref. Daniel Botha is deur streeklanddros Daniel Boks skuldig bevind aan aanranding met die doel om ernstig te beseer nadat hy aangekla is van poging tot moord. Korrektiewe Volgens die kind se ma, Erica September, is die koeël nog nie verwyder nie omdat dit op ’n sensitiewe plek naby die kind se hart vassteek en ’n operasie moontlik haar dood kan veroorsaak. Botha is gevonnis tot vyf jaar gevangenisstraf wat in geheel vir vyf jaar opgeskort is. Daarbenewens is hy tot 24 maande korrektiewe toesig gevonnis. Hy moet ook voor 30 Desember ’n bedrag van R2 000 aan die kind se moeder betaal.