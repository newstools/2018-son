HEIDELBERG. – Dit gons in dié dorp nadat R3 600 kontant uit die plaaslike landdroshof se kluis verdwyn het. Volgens kapt. Malcolm Pojie, ’n polisiewoordvoerder, is dit nog onbekend wanneer die geld verwyder is. Die geld is in ’n staalboksie gebêre. Geen arrestasies is nog gemaak nie en die ondersoek duur voort. Van die personeel het intussen ’n leuenverklikkertoets ondergaan. Mense met inligting kan sers. Donmary Roberts kontak by 028 722 1910/8200 of 079 497 7142 of hulle kan die tolvrye Stop Misdaadnommer skakel by 08600 10111.