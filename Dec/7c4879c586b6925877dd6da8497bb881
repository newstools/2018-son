DEMI Lovato haat tabloids. Die ster, wat vroeër dié jaar in die hospitaal beland het nadat sy ge-overdose het, is gatvol vir “onwaar” koerantstories oor haar journey. Volgens The Juice het die “Sober”-sangeres haar frustrasie in ’n reeks twiets laat hoor. “As ek voel die wêreld moet iets weet, dan sal ek die storie self vertel.” Sy het gesê sy gatvol is vir poniekoerante en hulle sogenaamde bronne. “Ek is lief vir my fans en ek haat tabloids. Moenie glo wat jy lees nie. “Mense maak letterlik goeters op om ’n storie te verkoop. Dit maak my siek. “Julle moet ophou skryf oor my recover­y, want dit is niemand se besigheid behalwe myne nie. Verkeerd “Ek is nugter en ek is dankbaar om aan die kant van die lewendes te wees en ek sien mooi na myself om.” Jy is verkeerd, Demi, daar is so baie meisies wat na jou opkyk. Jou lewe is die realiteit van so baie jong mense daar buite. So, jou road na recovery is tog ander se besigheid. Dit kan ander inspireer om ook nugter te word. Die ster het darem haar maniere onthou en afgesluit met: “Ek is so geseën om nou tyd met my familie deur te bring, om te ontspan en aan my mind en body te werk. “Ek sal terugkom wanneer ek gereed is. Ek moet my fans daarvoor bedank. Ek is so f*kk*n lief vir julle. Dankie.”