MEGHAN Markle is in die tweede stretch van haar swangerskap. In Oktober het die Kensington-paleis aangekondig die hertogin van Sussex (37) verwag haar en prins Harry (34) se eerste kind. Die koninklike familie was mos op Kersdag in die St. Mary Magdalene Church in Sandringham. Daar het baie fans Meghan oor haar swangerskap uitgevra. Die voormalige Suits-aktrise het heel hêppie aan een van hulle gesê sy nie kan wag dat die royal baba kom nie. Die mom-to-be het vertel: “Ons is opgewonde. Ons is amper daar. Ma-wees is ’n wonderlike ding.” Die fan het aan E! vertel Meghan het geglow toe sy van die baba praat. Die mooi donkerkop het ook instinktief aan haar maag geraak en geglimlag. Die royal baba maak na verwagting in Meimaand sy/haar opwagting.