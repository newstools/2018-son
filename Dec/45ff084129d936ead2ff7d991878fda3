MOENIE daai bonus sommer net so blaas nie – belê dit eerder slim. Maar doen eers goed navorsing voordat jy ’n belegging maak. Suid-Afrika is onlangs deur ’n reeks korporatiewe skandale geruk wat aandelepryse van maatskappye soos Steinhoff en EOH dramaties laat daal het. Ons het ’n paar wenke gekry by MMR, ’n goedgekeurde finansiëlediensteverskaffer in Vredendal. Beleggers wat in Januarie laas jaar aandele in albei maatskappye besit het, sou sowat 98% van hulle kapitaal verloor het. Een van die grootste vrae wat die publiek het, is: Hoe het dit gebeur? Wanneer hierdie twee marktoestande gefynkam word, is dieselfde patrone duidelik. Daar is natuurlik geen algemene reël wat toegepas kan word nie en geen ondersoek sal ál die antwoorde onthul nie. Maar om te wéét watter gevaartekens om op die uitkyk voor te wees, kan beleggers duisende rande spaar. Baie Suid-Afrikaanse maatskappye wat al so uitgebrei het, het kort voor lank teruggekeer na Suid-Afrika, stert tussen die bene. As ’n maatskappy dus eendag besluit om sonder veel beplanning die helfte van sy kapitaal na ’n nuwe mark te neem, moet beleggers dit oorweeg of hulle daardie risiko wil loop. Wees maar versigtig as jy hoor dat die maatskappy waarin jy wil belê, nie genoeg kontant het om hulle daaglikse bedrywighede te befonds nie. As ’n maatskappy van krediet gebruik maak om dit te doen, moet beleggers eerder hulle geld elders neem.