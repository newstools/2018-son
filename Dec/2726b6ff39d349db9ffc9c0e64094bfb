ARIANA Grande se fans hoef nie meer lank te wag vir haar nuwe album nie. Die klein meisie met die groot pony tease haar fans op Instagram met haar nuwe song “Imagine”. E! berig die popster het haar followers ’n voorsmakie gegee van wat hulle op haar nuwe album kan verwag. “Baie songs op die CD betreur mislukte maar steeds mooi verhoudings in my lewe. Dit celebrate ook groei en die verkenning van ’n nuwe onafhanklikheid. “Maar vir diegene wat vra oor die song “Imagine” – ek sal sê my song “Thank You, Next” was oor aanvaarding en die song “Imagine” handel oor ontkenning. Ek hoop dit maak sin,” het sy bygevoeg.” Die 25-jarige ster het ’n baie moeilike jaar in haar persoonlike lewe beleef. Dit was nadat Mac Miller, haar eks, gesterf en sy haar ver­lowing met Pete Davidson afgestel het. Nogtans is dit vir haar ’n goeie musikale jaar. Sy het aangekondig haar Noord-Amerikaanse Sweetener-toer gaan uitgebrei word omdat dit so gewild is.