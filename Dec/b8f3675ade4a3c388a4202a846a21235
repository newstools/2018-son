JONG kinders beweer hulle moes op en af spring en op die vloer lê terwyl hulle met aar­tappels gegooi is. Die kinders beweer die cops het hulle Donderdag in ’n raid by hulle huis dié goed laat doen. Dis glo ook nie die eerste keer dat dit so gerook gaan by hulle huis nie. Ackeela Madatt, die ma, sê die polisie het haar twee minderjarige seuns en nog kinders geboelie terwyl hulle in haar huis na drugs gesoek het. Madatt vertel: “Dit gaan al twee maande so aan. “Die huis was glo voorheen ’n smokkelhuis, maar my skoonma het die plek gekoop en ons probeer dit herstel.” Verdags Sy kla die cops kom aanhoudend na die adres. “En dit sonder ’n search warrant oor hulle oortuig is ons smokkel en dan deursoek hulle die plek.” Madatt beweer as die cops niks verdags kry nie, loop die kinders deur. Sy is vies en voel die cops het dié keer te ver gegaan. Een laitie se enkel is in die voorval beseer. Hy moes mediese hulp kry. “Ons was al talle kere by die Delft-polisiestasie om vir hulle die huispapiere te wys dat ons die nuwe eienaars is en nie die mense wat voorheen daar gewoon het nie. Tog is die stigma van smokkel nog aan die huis gekoppel.” Madatt sê verder dit het niks gehelp nie. Dit lyk of die verduideliking op dowe­ ore geval het. Een van die seuns vertel: “Ek moes op die vloer lê en toe is ek geslaan. “My rug en arms is vol slaanmerke. Die polisie het heeltyd gesê ek moet sê waar die drugs is. Hoe meer ek gesê het ek weet nie, hoe meer is ek geslaan.” Die klein broertjie (13) vertel: “Die poeliesman het my kofia van my kop geruk en gesê hy like nie van Slamse nie en gedreig om my in die toilet te gooi.” Hulle mammie sê sy’t nou genoeg gehad. Nazeema Madatt, die kinders se ouma, vertel sy het die huis vir haar seun gekoop omdat die gesin voorheen in Blikkies­dorp gebly het. Die ouma sê: “Ek het gedink ek doen ’n goeie ding om die plek te koop en ’n smokkelhuis in ’n familiehuis te verander. Nou word my familie amper daagliks deur die polisie aangerand. “ ’n Cop sê dis ’n leuen dat ek die plek gekoop het en sê dit behoort aan ’n drug dealer. Ek sit dan met die papiere!” Son het wel gevra wie die eintlike target in die familie kan wees en waarom die polisie elke keer aan hulle deur kom ruk. Die vraag is nie beantwoord nie. Geregistreer Intussen het die Madatts ’n saak van aanranding geopen. Kapt. FC van Wyk, ’n polisiewoordvoerder, het bevestig ’n saak van aanranding met die doel om ernstig te beseer is vir ondersoek geregistreer. “En dissiplinêre stappe sal gedoen word teen die geïdentifiseerde lede.”