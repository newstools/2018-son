DIE Walliese klub Scarlets maak op sy website bekend dat Brad Mooar sy Pro14-span volgende seisoen sal afrig. Mooar, wat ’n Nieu-Seelander is, is ’n voormalige afrigter van die OP-Kings. Hy vervang sy landgenoot Wayne Pivac vir die 2019/’20-seisoen. Mooar (44) sal hom in Llanelli aanmeld ná ’n sukses­volle periode met die Crusaders van Canterbury. Hy bied Scarlets hope ervaring nadat hy ’n hulpafrigter was van dié suksesvolste Super­rugby-span in die geskiedenis van die kompetisie. Loshande Voordat hy by die Cru­saders was, was hy die hoofafrigter van die Nieu-Seelandse klub Southland Stags, die OP- en Southern Kings. In Mooar se tyd (2012) by die Kings het die OP die Curriebeker Eerste Liga loshande gewen met ’n on­oorwonne rekord. Nadat hy die Kings afgerig het, het Mooar teruggekeer na Nieu-Seeland as die hoofafrigter en direkteur van rugby­ by Southland. Hy het sy afrigtersloopbaan by die Christchurch Colts begin. – Sport24