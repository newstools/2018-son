’N VREEDSAME groep betogers het gister grond in Onder-Langstraat oorkant die Absa-gebou in Kaapstad beset. Die groep is lede­ van die beweging Reclaim The City. Die beweging, wat stry vir bekostigbare behuising, is twee jaar gelede gestig. Die lede, wat van oral in die Skiereiland is, het reeds van 05:00 af begin om informele woonstruk­ture op te rig. Dit was om die stadsowerheid bewus te maak van hulle behoefte aan bekostig­bare be­huising en huur in die stad. Hulle is on­tevrede daaroor dat die grond aan ontwikkelaars verkoop word. Hulle meen dit kan beskikbaar gestel word aan lae-inkomste-in­woners. Bevil Lucas (57), ’n leier van Reclaim The City, sê baie van hulle werk in die stad, maar kan dit nie bekostig om daar te bly nie. nou moet hulle daagliks ver reis. ’n Inwoner van Wood­stock wat verkies om anoniem te bly, sê: “Ons is moeg daarvan om in blikke te bly; ons soek regte huise. Boodskap “Ons wil net ’n boodskap aan die owerhede stuur sodat hulle aandag aan dié kwessie kan gee.” Die groep was glad nie oproerig nie. Hulle het die perseel vreedsaam betree en die hele dag daar deur­gebring.