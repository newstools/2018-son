’N NEWLY wed couple moes met Jan Tuisbly se karretjie ry toe hulle na bewering ingeloop is met hulle oorsese honeymoon trip. André en Michelle Ford van Southfield het nooit gedink hulle reisagent, Crescenda Meyer, sal dit aan hulle doen nie. Meyer besit Break Away Travel en moes ’n trip na Thailand vir die couple reël. Meyer het al vantevore verskeie trips vir André gereël­, het hy aan Son vertel. Volgens hom het hulle al sowat drie maande gelede hulle droomvakansie van sowat R40 000 begin afbetaal. Maar toe hulle Dinsdag-oggend moes vlieg, het Meyer hulle gekontak en gesê die lugdiens het te veel passasiers geboek. André vertel: “Crescenda het gesê sy kan vir ons ’n nuwe deal book. “Sy’t gesê sy kan ons flight na business class upgrade. “Enige dom mens weet hoe duur dit is om dit te doen. “Sy wou hê ons moes haar tyd gee en dan die volgende dag vlieg. “Ek het vir haar gesê sy’s bef*k. “Agterna toe kontak sy my en sê sy is so excited vir ons dat sy sommer voortgegaan het om die upgraded deal te book.” André sê teen hierdie tyd het sy vrou “b*f*k” geraak. Hy het toe Meyer gebel en op haar geskel: “Who the hell do you think you are? You better sort this sh*t out now!” André voeg by: “Sy het stil geraak en gesê sy sal ons terugbel.” Hy sê Meyer het toe nuwe vlugkaartjies aan hulle gestuur. Hy sê teen hierdie tyd was hy waaksaam en toe hy deur die nuwe kaartjies gaan, het hy opgelet die verwysingsnommer is dieselfde as die ou kaartjies s’n. Michelle het toe besluit om vir Singapore Airlines te bel. Hulle het haar ingelig Meyer het wel die vlugte gebook, maar weer gekanselleer. Sy het ook die hotel in Singapoer gebel waar hulle ook bevestig het sy het die akkommodasie gekanselleer, sê Michelle. Hy sê toe hulle weer probeer om haar te kontak, was haar selfoon afgeskakel. “Ons is Dinsdagaand met die polisie na haar huis, maar sy was nie daar nie. “Ons het toe maar besluit om ’n bedrogsaak teen haar te maak, want ons kry haar nêrens in die hande nie.” Die couple sê al wat hulle wil hê moet gebeur, is dat Meyer in haar spore gestop moet word. Michelle sê: “My hart is seer. “Ek wil hê sy moet opgesluit word. “Sy het lank genoeg mense ge-use en abuse.” ’n Woordvoerder vir die polisie, lt.kol. Andrè Traut, sê hulle moet eers die saak ondersoek voordat hulle ’n arrestasie kan maak. Meyer word ook deur die polisie in Johannesburg gesoek nadat sy daar na bewering­ drie vroue met R150 000 ingeloop het. Son kon nie Meyer vir kommentaar bereik nie oor haar selfoon afgeskakel was.