Anton le Roux van Boston skryf: Daar’s iets nogal disturbing wat ek die laaste paar jaar in en rondom die Kaap oplet. Min mense weet dit, of miskien probeer hulle dit maar net ignoreer, of straks gee hulle net nie om nie, maar die ligte brand. Helder oordag! Deesdae maak dit klaarblyklik nie saak waar jy ry of loop nie, die Stad se straatligte brand, veral langs die verkeersf*k*p van die N1. Maar ook langs sekondêre paaie, in woonbuurte en selfs in open­bare parke brand die ligte alte lekker, heeldag lank. Dis asof sekere paloekas die ligte soggens met sonop summier aanskakel net nadat dit afgeskakel is. Ás daardie ligte ooit gebrand het – met die ludicrous loadshedding-situasie soos wat dit nou wéér in die Kaap is, weet mens nie of die ligte ooit snags aan is nie. Dit laat mens wonder: Waarmee is die munisipaliteit van Kaapstad dan nóú weer besig? Seer sekerlik nie met ’n tipe van “selfsabotasie” nie?