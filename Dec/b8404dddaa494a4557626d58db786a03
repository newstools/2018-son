NOU kan motoriste en diegene wat petrol snuif, weer glimlag. Dis omdat die petrolprys van môre af met R1,84/F sal daal, berig BussinessTech. Diegene wat dieselvoertuie bestuur – en veral boere – sal ook glimlag, want die prys van diesel sal met R1,45/F en R1,47/F daal. Dié van paraffien daal met R1,33/F. Petrol aan die kus sal dus nou R14,65/F kos en R15,24/F in die binneland­. Diesel aan die kus sal R14,18/F kos en R14,67/F in die binneland. Redes Veral aangesien die SA Reserwe­bank vroeër bekend gemaak het dat die repokoers met 25 basispunte tot 6,75% verhoog word, is dit goeie nuus vir vuisvoos verbruikers. Van die redes vir die verligting is dat die olieprys op internasionale markte steeds daal en dat die rand onlangs verstewig het teenoor die dollar. – Eie verslag­gewer