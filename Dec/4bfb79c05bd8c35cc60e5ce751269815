DIE lang wag op die nuwe politieke party van Patricia de Lille kom vandag finally tot ’n einde. Antie Pat, soos sy op die Kaapse Vlakte bekend staan, maak vandag 11:00 haar party se nuwe naam in Johannesburg bekendmaak. Sedert sy ’n paar weke gelede haar pos as burgemeester van Kaapstad ontruim het, het antie Pat zip gekap oor haar next politieke move. In ’n kort onderhoud in laas week se Son op Sondag het antie Pat nog haar kaarte styf teen haar bors gehou. Sy het dit egter duidelik gemaak haar party gaan fokus op jong mense en sy wil mense se geloof in die politiek herstel deur goeie dade te doen. Geveg Vrydag het antie Pat in ’n radio-onderhoud steeds nie die aap uit die mou gelaat deur te sê wat haar party se naam gaan wees nie, behalwe dat die woord “good” in die naam sal wees. De Lille en die Demokratiese Al­liansie was vir maande betrokke in ’n liederlike geveg waarin die DA kort-kort in die hof bloedneus geslaan is. Daar is aanvanklike aanduidings dat De Lille se party ná afloop van 2019 se nasionale verkiesings die kingmaker in die Wes-Kaap, en veral in die Stad Kaapstad, sal wees. Sy het in ’n vroeëre onderhoud met Son op Sondag laat blyk dat sy nie weer daarin belangstel om kragte saam te span met die DA in ’n koalisie, soos in die geval met die Independent Democrats nie.