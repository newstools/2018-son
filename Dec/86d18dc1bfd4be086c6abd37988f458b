AKA is dik moerig vir fans wat hom met bierblikkies gegooi het. Ek lees op TimesLive die “Fela in Versace” rapper het sommer van die stage geloop toe hy in Potchefstroom met vol blikkies bier gegooi is. Hy het toe op Twitter gesê: “Ongelukkig het iemand die show in Potch vir almal ge­spoil. Ek het nog nooit verstaan hoe die gegooi van bierblikkies ’n teken van opwinding of affection is nie. Vanaand het ek amper seergekry.” AKA het gesê hy verstaan mense is in die Dezemba vibe. Maar hy het dit duidelik gemaak hy gaan nie die teiken van haters word nie. “Ek verstaan heeltemal mense is opgewonde en wil ’n lekker tyd hê, maar om met ’n vol blikkie bier gegooi te word, is nie swag nie. “Verstaan julle dat ek nie my f*kk*n kop oopgebars wil hê deur ’n blikkie bier nie?” Nee, man, Potchefstromers, dis nie hoe ons dit doen nie. Gooi eerder hande in die lug.