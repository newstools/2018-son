PLETTENBERGBAAI. – Danny Langiso (31) is platsak. En Krismis én die hele Januarie strek nog lank en leeg voor hom uit. Langiso huil lang trane en beweer sy 22-jarige lover het weggehol met sy stokvelgeld, waaraan hy al heeljaar spaar. Langiso gaan gal af: “Dis ’n hele R7 500 wat gone is!” Dit het glo Sondagmiddag gebeur by sy wendyhuis in Kwanokuthula. Langiso vertel hy het juis by die stokvelgroep aangesluit om reg te wees vir die big days en was baie opgemaak toe hy eindelik die geld ontvang. Droom Hy pak uit: “Ek wou dié geld saam met ander geld gebruik het wat ek baie moeilik gespaar het om in 2019 by my droom uit te kom om vir my ’n blyplek te koop.” Hy vertel sy plan was om die cash te gaan bank, maar omdat al die banke Sondag toe was, moes hy dit eers in sy huis wegsteek. Hy sê sy bure vertel hulle het gesien sy lover gaan in by die huis. Toe sy uitstap by die huis, het sy glo ’n sak in haar hand gehad. Sy het toe vinnig in ’n taxi geklim en verkas. By nadere ondersoek het Langiso gesien die girlie het nie net sy cash uit sy huis gevat nie – ál haar goed is ook weg. Langiso moan: “Die vroumens laat my hart pyn. Ek het haar drie maande gelede ontmoet. “Sy het soos die regte een vir my gelyk en ons het toe begin date. “Ek het haar later gevra of sy by my wou intrek.” Langiso is nou suur oor die girlie se familie en kennisse laer trek om haar. Almal trek net skouers op en sê hulle weet nie waar sy is nie. Nelisiwe Kola, die meisie se antie, sê: “Sy het sedert verlede week nog nooit huis toe gekom nie. Ons weet nie waar sy is nie. “Ek gaan ook by die ander familie hoor of hulle iets van haar weet.” ’n Saak van diefstal is oopgemaak.