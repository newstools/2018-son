AL IS Tshepo Mot­soe­neng nou by Chippa Unit­ed, is sy voormalige span Tornado steeds vuurwarm. Motsoeneng gaan nou ’n hulpafrigter vir Joel Ma­sutha wees. Dié voormalige doel­wagter van Chippa verlaat Tornado terwyl hy minstens in ’n goeie posisie is. Tornado het die naweek sy onoorwonne lopie in die Tweede Liga tot 12 wed­stryde gerek. Dit was nadat hy Bush Bucks met 2-0 geklop het. Hy is nou 3 punte voor Ama­varara, wat tweede lê nadat hy Highbury met 2-1 geklop het. Die Baai se ander spanne het wisselende uitslae behaal. PE Stars het gelykop (1-1) gespeel teen Mthatha Bucks en Sibanye het met 2-0 oor Subs geseëvier. Sibanye is steeds in die vierde plek, terwyl Stars nou weer tot die sesde plek terug­gesak het. Die spanne is môre weer in aksie, en nóg vuurwerk word verwag. Amavarara 2, Highbury 1; Birming­ham City 3, Matta Milan 0; Bizana­ Pondo Chiefs 1, Yaka United 0; Mthatha Bucks 1, PE Stars 1; Peace Makers, 3, The Guys 0; Tornado 2, Bush Bucks 0; Subs 0, Sibanye 2; Future Tigers 0, Butterworth 1.