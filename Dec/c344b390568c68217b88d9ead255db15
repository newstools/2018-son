BABA Hope Daniels het op 19 Maart net 300 g geweeg toe sy ná ’n swangerskap van 24 weke in die Netcare Kuils­rivier-hospitaal gebore is. Sy was een van die kleinste mikro-premature babas wat in Suid-Afrika oorleef het. En Vrydag kon sy die eerste keer saam met haar ouers, Do­rianne en Lesley, huis toe gaan vir die feestyd. Klein Hope moes langer as nege maande in die hospitaal se neonatale waaksaal deurbring. Tydens haar verblyf daar het sy nie net dapper geveg vir haar lewe nie, sy’t ook diep in die dokters, verpleegsters en ander personeel se harte gekruip