KAPENAARS sê dis byna onmoontlik om by te bly met die cost of living. Dis nadat Golden Arrow aangekondig het dat dit pendelaars van 31 De­sember 9,5% meer sal kos om sy busse te vang. Die hoofrede vir dié tariefverhoging is die “knaende styging” van brandstofpryse. Kontrak So sê die hoofbestuurder van Golden Arrow, Derick­ Meyer. Dit het die afgelope 18 maande met ongeveer 34% toegeneem. Meyer sê: “Die kontrak tussen Golden Arrow en die Wes-Kaapse regering maak voorsiening vir die aanpassing van tariewe om stygende bedryfsuitgawes te dek. “Die maatskappy het streng maatreëls ingestel om koste te absorbeer terwyl hy steeds doeltreffend funksioneer, maar die totale bedryfskoste het aansienlik gestyg. “Lone, wat landwyd met 9% toegeneem het, en brandstof vorm 74% van Golden Arrow se totale bedryfskoste. ’n Tariefverhoging is dus onvermydelik.” Meyer sê pendelaars kan die hoër tarief uitstel as hulle volgende Sondag: Thurlow Dirks (42) van Eastridge in Mitchells Plain sê mediese koste is reeds so hoog, en nou volg Golden Arrow se slegte nuus daarop. Dirks meen: “Dis on­aanvaarbaar. Iets is verkeerd in ons land.” Shafiek Shafer (56) van Athlone sê hy het opgehou om sy kar te gebruik juis oor petrol so duur is, maar noudat die bustariewe gaan styg, lyk dit asof dit asof die kar-opsie cheaper gaan wees. Riedewaan Abrahams (50) van Portlands in Mitchells Plain sê: “Ek gee nou op. Die lewe raak veels te duur – kos, klere ... als. “Die hoër prys vir ’n buskaartjie gaan niemand help nie. Ons sal ’n ander plan moet maak.”