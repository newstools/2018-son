DIS nou al ’n hele twee weke dat hulle pa net missing is. Wat die familie van die vermiste Kennith Phillips (65) so laat worry, is dat hy aan dementia ly en moontlik nie weet hoe om weer by die huis uit te kom nie. Phillips se dogter Yolande van Rooyen sê haar pa was laas in Kraaifontein by haar broer se huis. “Hy is 21:00 op 27 November by die huis gesien voordat hy verdwyn het,” sê sy. Van Rooyen sê haar pa het al voorheen vir ’n paar ure vermis geraak, maar nooit vir dae aaneen nie. “Dis die eerste keer dat hy so lank weg is en ons worry oor sy gesondheid. Ons vra dat enige iemand wat hom dalk gesien het, die polisie sal bel sodat hy veilig by die huis kan uitkom,” sê sy. Die dag toe Phillips vermis geraak het, het hy ’n bruin chino-broek, bruin check jacket en bruin slip-on-skoene aangehad. Enige iemand met inligting oor Kennith Phillips, bel asseblief die Kraaifontein-polisie by 021 980 5633/5500 bel.