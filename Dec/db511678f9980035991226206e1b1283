’N VERMEENDE gangleader van Mitchells Plain is voor sy girlfriend by haar matriekbal doodgeskiet. Nizaam “Zampie” Jacobs (41), en sy vriend is Vrydagaand vol lood gepomp – pas nadat hy sy girlfriend, ’n leerder van die Hoërskool Rocklands, afgelaai het. Die hit op Jacobs is uitgevoer voor Barron’s Estate in Varkensvleiweg, Ottery. Dit volg kort nadat hy ’n saak gemaak het teen twee cops (’n 35-jarige man en ’n 38-jarige vrou) van die anti-gang unit. ’n Woordvoerder van die polisie, kapt. FC van Wyk, het bevestig beamptes onder­soek reeds al die moontlik­hede. Wegtrek Hulle volg steeds leidrade op. Volgens Van Wyk try die polisie nog die motief vir die moorde uitfigure. Jacobs en sy vriend wou net met sy blou Volkswagen Golf 7 wegtrek toe daar op hulle geskiet is. Volgens gerugte het ’n wit Isuzu-bakkie by die hek stilgehou toe Jacobs op pad was om te ry. Onbekende verdagtes het losgebrand en die twee doodgeskiet. In die video wat in die sosiale media versprei is, kan gesien word hoe die girlfriend in haar goue matriekbalrok onbedaarlik huil. Onnies troos haar en lei haar weg van die kar af. Nog voordat die polisie opgedaag het, het die onder­wysers gecheck of die twee werklik dood is. Jacobs en ’n vriend wat by hom woon, het sowat ’n week gelede twee sake van aanranding, een van diefstal en een van saak­beskadiging teen cops van die anti-gang unit gemaak. Die vriend het gister voor Jacobs se djanaza met Son gesels. Hy het ons die CCTV footage gewys van hoe twee cops R15 000 uit die kluis steel. Hulle is intussen ge­arresteer. Hy vertel: “Op die dag van die voorval het hulle hier aangekom op soek na ’n skieter. “Hulle het my begin slaan en die selfone stukkend gegooi. Ek het gesê hy is nie hier nie. Later, toe hy hier aankom, toe los hulle my.” Die man sê nadat die polisie daar weg is, het hulle dadelik na die CCTV footage gaan kyk. “Ons het gesien hoe hulle die geld steel. “Ons het dadelik ’n saak gaan maak.” Die man vertel kort hierna het die twee verdagtes by sy huis opgedaag en hom R10 000 aangebied om die saak terug te trek. Klappe Hy onthou: “Ek het sommer vir hulle gesê: ‘Jou ma se p**s!’ “Ek het R3 000 by die hospitaal uitgee ná die klappe wat ek gekry het. Ek sit nou nog met ’n seer oor.” Niemand is al in verband met Vrydagaand se dubbele moord in hegtenis geneem nie.