ROWERS in die Baai het nog ’n aftreeoord getarget. Daar is vroeg gisteroggend by die Kraggakamma Uitspanning-aftreeoord in Fern­glen­ toegeslaan. ’n Vrou (66) het 01:30 wakker geword en twee mans langs haar bed sien staan. Kol. Priscilla Naidu, polisiewoordvoerder, verduidelik een van die mans het die vrou se mond probeer toedruk toe sy begin skree. Die vrou se man, wat in ’n ander vertrek was, het ondersoek ingestel. Beseer ’n Derde man het hom in die kombuis met ’n mes gedreig. Die mans het met sel­fone en ’n kissie juweliersware gevlug. Die vrou is lig beseer. Niemand is tot dusver in hegtenis geneem nie.