’N DWAALKOEËL uit ’n gangster se gun het die lewe van ’n geliefde gemeenskapswerker in Elsiesrivier kortgeknip. Samantha Cain (38), ’n lid van die projek Walking Bus en Women for Change­, is Dinsdagaand op die hoek van Wakefield Close en Waterfordstraat in die gesig geskiet. Sy was omstreeks 18:30 op pad huis toe nadat sy glo mense by die taxi gaan wegsien het. Bendes het op mekaar geskiet en Cain is noodlottig gewond toe sy in die kruisvuur beland het. Die ma van twee minderjariges is op die toneel dood. Diploma Cain is op sosiale media beskryf as ’n lieflike en spontane mens wat baie betrokke by haar gemeenskap was. Sy het Saterdag ’n diploma ontvang vir haar betrokkenheid by die projek Walking Bus. Volgens kapt. FC van Wyk, ’n polisiewoordvoerder, is niemand nog ge­arresteer nie en ’n moorddossier is aangelê. Die verdagte is Dinsdag gearresteer nadat hy Ashwin Vrydag glo met ’n base­ball bat verskeie keer oor die kop geslaan het. Volgens Albert, Ashwin, se oupa, het hy ernstige breinskade opgedoen en is later dieselfde dag in die hospitaal aan sy beserings dood. Die voorval het in die straat voor die huis van Ashwin se ouers gebeur.