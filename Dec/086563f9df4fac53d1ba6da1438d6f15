TOT 13 Januarie is daar ’n skraler moontlikheid vir load shedding vanweë die verminderde aanvraag na elektrisiteit in die feestyd, het Eskom gesê. Die elektrisiteitsvoorsiener het Donderdagoggend ’n verklaring oor die status van sy stelsel uitgereik nadat daar vier dae in ’n ry geen beurtkrag was nie. Eskom verwys egter na die reënseisoen waaraan sy kragsentrales in Mpumalanga en Limpopo vanaf Desember tot Maart onderworpe is. Dit kan ’n nadelige uitwerking op steenkoolhantering hê omdat nat steenkool nie geskik is vir kragopwekking nie. – Fin24