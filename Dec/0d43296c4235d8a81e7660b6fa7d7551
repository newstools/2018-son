DIT sal ’n skande wees as 2019 se Varsity Shield-wenner nie uit die Oos-Kaap kom nie. Dié Varsity Shield lyk amper soos ’n Oos-Kaapse kompetisie met vier van die sewe deelnemende universiteite wat uit die Oos-Kaap kom. Dié vier Oos-Kaapse universiteite is Rhodes, Walter Sisulu (WSU), Nelson Mandela (NMU-Madibaz) en Fort Hare (FHU). Die ander drie wat na glorie mik, is die Kaapse Skiereiland-Universiteit vir Tegnologie (CPUT), KwaZulu-Natal (UKZN) en die Tshwane-Universiteit vir Tegnologie (TUT). Die Madibaz maak hulle debuut in die Shield nadat hulle uit die Varsity Cup gerelegeer is. Hulle sal egter daarna mik om die Shield in hulle debuutseisoen te wen en so gou moontlik terug te keer na die Varsity Cup. Skop Die WSU en FHU sal egter iets daaroor te sê hê nadat hulle goeie seisoene beleef het in die Shield-veldtog en die titel net-net misgeloop het. Die Madibaz skop hulle Shield-veldtog op 18 Februarie in die Madibaz-stadion teen die CPUT af, terwyl die FHU en WSU mekaar in die Davidson-stadion pak. Rhodes pak die UKZN in die Howard-kollegestadion.