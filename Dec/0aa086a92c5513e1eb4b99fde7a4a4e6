AS JULLE ons Krismis wil steel, gaan julle­ pak kry dat julle sterretjies sien. Só het inwoners van Borchers in Mosselbaai gereageer nadat boewe vandeesweek ’n gesin se groceries vir Krismis gesteel het. ’n Man van 19 en sy 20-jarige partner in crime is oppie job gevang terwyl hulle by ’n huis in Borchers ingebreek het. Volgens ’n buurvrou, Nancy Daniels (52), was sy agter die huis toe sy opmerk hoe die twee mans deur ’n venster klim. “Die huis­mense was nie tuis nie. “Ek het onmiddellik ’n buurtwaglid gebel. Hulle het gou opgedaag. Die mans is gevang terwyl hulle kos gesteel en in ’n sak gepak het,” vertel Daniels. Hulle buit het vleis, roomys, biscuits en verskillende soorte blikkieskos ingesluit. Die gemeenskap het met die vuiste onder die twee ingeklim. Volgens Daniels is daar die afgelope week binne net twee dae by vyf huise in­gebreek. Oorhandig “Dis Krismis en misdaad raak net erger,” sê sy met ’n sug. Kane Lavender, ’n lid van die buurtwag, sê hulle is geworry oor die toename in misdaad in die gebied. “Inbrake, diefstal uit voertuie en roof vind op ’n daaglikse basis plaas.” Kane sê die twee vermeende diewe is aan die polisie oorhandig. Hulle is vir inbraak gearresteer. Thandiso Mbelu (21) moes inderhaas hospitaal toe geneem word. Twee vroue het op hom afgekom terwyl hy bewusteloos op sy maag in die straat gelê het. Benewens die oorvloed suur vloeistof in sy maag was Thandiso se lyf vol slaanmerke. Cindy Mbelu (44), Thandiso se ma, vertel: “My kind is net so ’n blok weg van ons huis af aangeval nadat hy daarvan beskuldig is dat hy ’n karbattery wou steel. “My seun het vreeslik baie pyn. Toe ek hom in die hospitaal gaan sien, kon hy nie ophou kla oor die seer op sy maag en rug nie. “Dis nie die eerste keer dat die kind so geslat word nie. Hy loop saam met slegte mense rond. “Wanneer hy gevang word, word hy geslat. Dié keer moes hy die asyn drink.” Die ma sug weer en voeg by: “Ek weet nie meer wat om te maak nie. Hy rook drugs en die goed wat hy doen en oorkom, verneder my kort-kort.” Nico Steenkamp het ’n straatstalletjie. Hy sê: “Ek het die groep gesien wat hom pak. Shame, ja, hulle het hom geforce om daai asyn te drink.” Die polisie moedig Cindy aan om die mediese verslae te bring en ’n saak te maak dat hulle dit kan ondersoek.