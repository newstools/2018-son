BLAC Chyna het die skietgoed wat sal verseker die Kardashians moet diep in hulle sakke krap. Ek sien op The Shade Room daar is glo uitgelekte e-posse wat bewys die Kardashians was agter die kansellering van Chyna en haar baby daddy, Rob Kardashian, se TV show. Chyna het mos ’n saak teen die Kardashians gemaak oor hulle glo haar geldmaak-planne in die wiele ry. Sy het glo ook gesê dis deur hulle dat haar show nie meer op die kassie is nie. In emails tussen Kylie en Khloé het die sussies glo gedreig hulle sal die show Rob & Chyna van die kassie laat verwyder. Die emails is in Desember 2016 gestuur. In die emails, wat in die besit van Radar Online is, het Kylie – wat Chyna se eks Tyga ge­date het – na haar verwys as “toxic”. Die jongste Kardashian het na bewering ook geskryf sy voel sterk daaroor om Rob & Chyna te kanselleer. In die emails skryf Kylie glo: “Die rede waarom Chyna saam met my broer is, is die show. “Sy is nie lief vir Rob nie en hulle verhouding is té fake en verwoestend.” Wenner In ’n ander mail van Khloé aan Kylie het die blonde Kar­dashian-sussie glo gedreig hulle sal die show Keeping up with the Kardashians ophou vervaar­dig as die TV-netwerk nie Rob en Chyna se show kanselleer nie. Daai brokkie inligting is genoeg om seker te maak Chyna gaan die groot wenner in die hof wees. Kylie, jy het genoeg geld. Betaal maar net vir Chyna en laat die hele ding verdwyn.