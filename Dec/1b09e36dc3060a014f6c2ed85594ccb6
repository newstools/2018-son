CASPER de Vries is kaal en vol bloed in die straat gevind nadat hy pille saam met wodka afgesluk het. Die akteur en komediant het op Instagram gesê sy komediant-vriend het hom in Lindenstraat in Jozi gevind. Casper het ook foto’s van sy erg gekneusde gesig gelaai. “Moet nooit slaappille sluk en dit met skoon wodka drink nie. Deep Fried Man het my passed out, kaal, bruised en bebloed in Linden gevind,” vertel die erg eina ou. Volgens die komediant het hy en sy hond gaan stap, maar hy kan niks onthou van wat daarna gebeur het nie. Hy sanik: “Ek het selfs my nek seergemaak en nou dra ek ’n nekstut. Ek nurse nou die seerplekke en krappe op my bene. Voel éérs jammer vir my en dán kan julle lag.” Sy getroue brakkie, Kent, was glo weg ná die voorval, maar is darem gou weer naby hulle blyplek gevind.