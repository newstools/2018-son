DIT blyk dat bridezillas se gedrag handuit ruk. Bridezillas is bruide wat so obsessief raak met hulle troureëlings en die reël van hulle groot dag dat hulle in “monsters” verander. Bridezillas se gedrag is soms ondraaglik. Deesdae rig jong bruide allerhande versoeke aan hulle gaste oor wat om te doen en wat nie. Dit sluit tot reëls in van hoe om aan te trek na die bruilof! Party is so vermetel dat hulle sommer wil dikteer wat se geskenke die gaste vir hulle moet gee. En deesdae soek hulle net koevertjies met cash. Die nuutste is dié van ’n bruid wat nie net die dress code aan haar bruidsmeisies voorgelê het nie, maar ook aan al haar ander gas- te. Elkeen moes aantrek volgens die kategorie wat hulle gewig en ouderdom weerspieël. Camouflage W24 onthul dat dié bruid versoek het dat vroue wat 45-72 kg weeg, geklee moet wees in ’n groen fluweeltrui en oranje broek met rooi Chris­tian Louboutin-hakskoene en ’n Burberry-serp. Vroue oor 72 kg is gevra om swart sweetpakke en swart hakke aan te trek. Mans tussen 45 en 90 kg moes pers pels-baadjies en wit skoene aantrek, terwyl die groter ouens oor 90 kg camouflage-klere met swart skoene moes dra. Alle kinders is gevra om in rooi aangetrek te wees. By ’n ander onlangse troue hier in die Kaap is die gaste gevra om te betaal vir die newlyweds se wittebrood. Behalwe dit het die gaste ook ’n paar weke voor die troue ’n hele stel reëls ontvang om hulle in te lig van al die do’s and dont’s op die troudag.