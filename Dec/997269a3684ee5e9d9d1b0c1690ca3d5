NOG tweeguns minder op die straat. Die anti-bende-eenheid het Woensdag twee verdagtes in Steenberg vir die onwettige besit van vuurwapens gearresteer. Volgens kapt. FC van Wyk, ’n polisiewoordvoerder, het die eenheid inligting opgevolg oor vuurwapens wat op ’n perseel gehou word. “Hulle het die inligting opgevolg en die winkel deursoek. Hulle het ’n .38 Special-rewolwer met 28 patrone, ’n 9 mm-pistool, twee pakke dagga en 140 kleiner pakkies dagga gekry.” Twee verdagtes sal vandag in die Wynbergse hof verskyn.