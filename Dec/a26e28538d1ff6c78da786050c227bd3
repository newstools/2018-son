MEGHAN Markle het weer haar rebelse spiere gebult by die British Fashion Awards. Die swanger hertogin van Sussex het pragtig gelyk in ’n enkelskouer-fluweelrok deur Givenchy. Sy het die Britse Womens­wear-ontwerper van-die-jaar-toekenning aan Clare­ Waight Keller oorhandig. Keller het haar trourok ontwerp. Meg het – soos talle kere tevore – al weer konink­like protocol verbreek deur iets te doen wat die Queen self glad nie like nie. Wait for it – Meg het donker naelpolitoer aangehad! Seriously, die royals is veronderstel om eerder sagte kleure vir die naels te kies. Die koningin beskou donker naelkleur as vulgêr, berig OK Magazine. Haar favourite is ’n sagte pienk – Ballet Slippers van Essie. Skoonsus Kate Middleton het Ballet Slippers op haar naels gehad toe sy trou. In Julie was die koningin “baffled” oor Meg sonder ’n hoed opgedaag het vir haar amptelike verlowingsfoto’s, berig Daily Mail. Meghan se solo-verskyning by die fashion event stook die gerugte net verder dat dinge nie lekker is tussen haar en die ander royals nie. Toe sy en prins Harry vroeër die maand aangekondig het hulle gaan uittrek by die Kensington-paleis, het die tonge omtrent geklap. Daar is toe bespiegel dat hulle en prins William en Kate nie oor die weg kom nie.