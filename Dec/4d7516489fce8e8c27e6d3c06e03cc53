DIE boom gaan toe nie mang nie! Die Stad Kaapstad gaan die boomstomp wat op die dak van ’n huis in Uitsig geval het, verwyder. Son het Vrydag berig die huisgesin is deur beamptes van die council gevra om eers ’n saak teen die boom te maak voor hulle sal help. Michael Jacobs het vertel hoe geskok hy was toe hulle vir hom dít sê. Wegvat Die Stad het aan Son bevestig hy het ’n klag in verband met die voorval ontvang en sy maintenance-werkers het die skade gaan assesseer. Jacobs (40) sê: “Hulle het gekom om die dak reg te maak. Ek is gelukkig met die werk wat hulle gedoen het. “Ek wil net dankie sê aan Son vir hulle hulp en ondersteuning, want dis duidelik, was dit nie vir julle nie, sou die council hulle nie aan ons gesteur het nie. Ek wag nog net dat hulle die boom kom wegvat.”