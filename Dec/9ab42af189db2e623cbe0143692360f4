TWEE waaghalsige skurke is gearresteer nadat hulle goed by die metropolisie se gebou in Philippi probeer steel het. Die twee is onder die 97 verdagtes wat die metropolisie en die Stad Kaapstad se traffic cops onlangs vir verskeie oortredings gearresteer het. Volgens JP Smith, die mayco-lid van veiligheid en sekuriteit en maatskaplike dienste, is beamptes ingelig dat twee mans oor die muur van die gebou in Philippi geklim het. “Die twee mans van 19 en 29 is met vier metaal­pype en ’n trollie in ’n straat opgemerk. “Hulle is weens die besit van gesteelde goedere en trespassing gearresteer.” Volgens Smith is drie verdagtes van 23, 27 en 40 Sondag in Goodwood in hegtenis geneem nadat byna 400 blou vullissakke by hulle gevind is. Koop “Die diefstal van metaalpype en blou plastieksakke lyk dalk heel onskuldig, maar dit is ’n groot probleem en die Stad verloor elke jaar miljoene rande.” Smith sê voordat die publiek goed langs die pad koop, moet hulle eers mooi dink. “As jy dink dis onwettig, meld dit by ons personeel aan.”