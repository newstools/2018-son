DAAR gaan dié naweek sommer lekker gejol word in die Strand. Die Ebeneze Dance Band van daar stel sy eerste CD, Try to Remember, Sondag 20:00 in Club 4/7 in Beach Road bekend. Eben de Wee het Ebeneze­ in 2013 gestig en dié het sedertdien in verskeie Wes-Kaapse plekke opgetree. Eben sê dié CD is voorwaar ’n groot mylpaal vir die orkes en die lede hoop dit sal gewild wees. Dankbaar Hy sê dit het harde werk geverg om die CD voor Krismis uit te reik, en daarvoor is hy dankbaar teenoor die lede. Basil Leonie, wat ’n lid van die ou Sakka-orkes was, is op die sax. Hy het ook al vir verskeie ander orkeste gespeel. Eben sê die musiek behoort byval te vind by oud en jonk. DJ Mervyn sal ook optree. Toegang kos R30 per persoon.