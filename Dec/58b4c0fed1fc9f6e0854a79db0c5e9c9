DESIREE Ellis, afrigter van Banyana Banyana, sê haar span sal drie keer harder moet werk om sy stempel in volgende jaar se Wêreld­beker-toernooi af te druk. Ellis se uitlatings kom nadat die loting vir dié skouspel in Frankryk onlangs in Parys afgehandel is. Dit WB-toernooi vir vrouevroue word van 7 Junie tot 7 Julie gehou. Suid-Afrika is in ’n moei­like groep geloot met die tweede gekeurde Duitsland, wat sekerlik Ellis-hulle se grootste uitdaging in groep B sal wees. Spanje, nommer 12 op die wêreldranglys, sal ook groot weerstand bied. Nie dat China, wat in die 15de posisie is, enigsins ’n push­­over gaan wees nie vir Ban­ya­na Banyana, wat maar 48ste op die ranglys sit. Banyana Banyana het onlangs geskiedenis gemaak toe hulle vir hulle eerste WB-toernooi gekwalifiseer het. Ellis se span het as naaswenner van die onlangse Afrikabeker-toernooi in Ghana vir die WB gekwalifiseer. Tough Nigerië, wenner van dié Afrika-skouspel, en Kameroen (derde) is die ander twee spanne wat Afrika in Frank­ryk gaan verteenwoordig. “Dis ’n tough draw en daar is geen maklike groepe nie. “Maar ons het niks minder verwag nie,” het Ellis vanuit Frank­ryk gesê. “Ons sal drie keer harder moet werk in ons pogings, beplanning en die uitvoering van ons game plan,” “Weereens gaan ons fisieke kondisionering die sleutel wees vir volgende jaar se grote.” Ellis is tot dusver die enigste Suid-Afrikaner wat die Cosafa Cup as speler én coach gewen het. groepe vir die 2019-vrouewêreldbeker in frankryk Groep A: Frankryk, Korea, Noorweë, Nigerië. Groep B: Duitsland, China, Spanje, Suid-Afrika. Groep C: Australië, Italië, Brasilië, Jamaika. Groep D: Engeland, Skotland, Argentinië, Japan. Groep E: Kanada, Kameroen, Nieu-Seeland, Nederland. Groep F: Amerika, Thailand, Chili, Swede.