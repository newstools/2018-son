’N GESIN van vier is ter ruste gelê nadat hulle liggame op 20 November in hulle brandende mansion in Colts Neck, New Jersey, gekry is. Die slagoffers was Keith Caneiro (50), sy vrou, Jennifer (45), hulle seun, Jesse (11), en dogter, Sophia (8). Paul Caneiro (51), Keith se broer, word van moord en brandstigting aangekla. Paul het ses uur later glo sy eie huis aan die brand gesteek terwyl sy vrou en dogters geslaap het. Hulle is ongedeerd. – AP, CNN