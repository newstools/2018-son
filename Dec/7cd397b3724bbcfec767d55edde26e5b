BEYONCÉ en Jay-Z het die hele Mzansi in rep en roer gehad op die Global Citizen Festival. Die Carters speel nie, hulle is ernstig oor hul craft en my mond het oopgehang toe ek sien hoeveel moeite hulle gedoen het met die fees. Kyk, ons almal weet Beyoncé is die heel beste performer (naas Michael Jackson, natuurlik) en Sondag in die FNB Stadium in Johannesburg het sy gewys sy verdien dié titel. Die mammie van drie het soveel outfit changes gedoen, nie eens Bonang Matheba kon byhou nie! Ek het probeer tel hoeveel keer, maar ná haar sesde trip kleedkamer toe, het ek tou opgegooi. Sy het nie net outfits gechange nie, maar wigs ook! Sy het haar lang, curly pruik blitsig vervang met ’n lang, sleek een. Daar is nou maar eenmaal nie woorde vir dié power couple nie. Die Carters – of eerder Bey – se choreografie was uitmuntend, hul engagement met die feesgangers was amazing, en daar is nie een keer gelip-sync nie! Gewilde Ek het so byna ’n traan gestort toe Bey in haar flambojante cerise outfit met die groot frille haar hit “Halo” gesing het. Die Soweto Gospel-koor het haar begelei. Dit was regtig baie engelagtig. Hulle het net onlangs hul gewilde On The Run II-toer afgesluit, maar hulle het nie een oomblik moeg gelyk of vir ons ’n afgesaagde perform­ance gegee nie. Ek haal my hoed af vir die Carters.