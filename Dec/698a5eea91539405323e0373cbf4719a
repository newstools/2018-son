’N DAG van bederf en omgee het die inwoners van Missionvale in die Baaise noordelike gebiede laat smile. Die Concerned Citizens of PE Metro­ (CCPEM) het besluit om die mense van Smarty Town met kos en klere te bederf. Dit het baie inwoners se dag so kort voor Kersfees opgehelder. Farouk Jeptha, die voorsitter van die CCPEM, sê hulle het besluit om minderbevoorregtes te help nadat hulle die noodkreet gehoor het. Die gebied se uitdagings is armoede en werkloosheid. Sommige inwoners kan nie klere bekostig nie. Dankbaar “Van die mense het gesê dat die kinders daar nooit iets kry nie. Ons het besluit om vir hulle ’n wonderlike tyd te gee. “Die mense het dit so geniet dat hulle nie eens wou loop nie. Hulle was baie dankbaar en ons kon sien dat hulle regtig iets nodig gehad het.” Sowat 200 kinders het elkeen klere, koeldrank en party packs ontvang. Hulle kon ook hulle gesigte laat verf deur die clowns. Jeptha sê die CCPEM het twee maande lank klere ingesamel. Donderdag is -22 bokse klere aan inwoners, oud en jonk, uitgedeel. “Ons bou ons projekte op hoop en sal nog baie sulke events hê,” voeg Jeptha by. Die metropolisie, die Algoapark-polisiestasie, die stasiebevelvoerder van die Mountweg-polisiestasie en die bestuur van die Mountweg-cluster het ook die event ondersteun.