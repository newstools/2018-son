LEROY Sané en sy Manchester City-spanmaats het Woensdag ’n waarskuwing aan Everton gestuur voor môre se wedstryd in die Etihad-stadion. City het met sy terugvegsege oor Hoffenheim in die Champions League gewys daar skort niks met sy spelersdiepte nie. Diepte Die Sky Blues was onder druk nadat hulle laas naweek ’n Premierliga game teen Chelsea verloor het. Pep Guardiola (manag­er) se span se diepte is bevraagteken, met die ster-spelers Sergio Agüero en Kevin de Bruyne op die krukkelys. Sané was egter in die kol met twee pogings op doel, wat die Cityzens ook as wenner van hulle groep vir die Champions League se uitspeelrondes laat kwalifiseer het. Raheem Sterling was ook op sy stukke en het gewys waarom hy verlede maand as die Premierliga-speler van die maand aangewys is. Maar al het sy span goed gespeel, meen Guardiola daar wag ’n moeilike game vir sy span teen Everton. En dit gaan ’n slim herstelproses verg om die spelers gereed te kry vir môre se belangrike wedstryd