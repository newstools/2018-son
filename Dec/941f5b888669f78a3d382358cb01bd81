JACK Parow is diep in die sop oor ’n meme wat hy getwiet het. Ek sien op The Juice die rapper met die falliese keppies het ’n blatante homofobiese meme gebruik – blykbaar om sy brandy te promote. Daar was Dinsdag ’n image op Jack (regte naam Zander Tyler) se Twitter feed van die eertydse boy band Jonas Brothers en sy Parow Brandy. Langs die foto van die Jonas Brothers staan die woord “moffies” en onder dié beledigende slur ’n foto van drie bottels van sy brandewyn met “DIE MANNE” in hoofletters. Saam met die foto is daar geskryf: “F*kk*t, hierdie het geen caption nodig nie.” Toe Jack se team begin navrae kry oor die offensive advertensie-meme, het dit skielik soos ’n garlic-braaibroodjie van Twitter af verdwyn. Ag nee, jong, Jack! Dis swak smaak! In ’n verklaring gisteroggend het Jack stert tussen die bene verskoning gevra vir die meme. Hy verduidelik sy social media manager het dit geskep en gepost. “Dit beteken nie ek wil blameshift nie. Ek neem volle verantwoordelikheid daarvoor en is regtig, regtig jammer. Ek duld nie haatspraak of homofobiese uitsprake op enige manier nie en dit maak my baie hartseer dat dit nou so lyk. I am truly sorry en jammer as ek ’n p**s was.”