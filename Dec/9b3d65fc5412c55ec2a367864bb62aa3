DIE Wes-Kaapse owerhede gaan gedurende die feestyd op dronkbestuur fokus. Hulle hoop om só padsterftes te verminder. Donald Grant, provin­siale minister van vervoer en openbare werke, het in Brackenfell gepraat by die launch van die veiligheidsprogram vir die feestyd. Hy is bekommerd oor die impak wat die misbruik van sterk drank het. Grant het gesê: “Dis eenvoudig: Alkohol en die gebruik van paaie mix nie. “Almal weet watter groot rol dit speel in die meeste van die onge­lukke. Ons weet 40% van die drivers wat op die Wes-Kaapse paaie gesterf het, het alkohol in hulle bloedstroom gehad. “Ons weet ook sowat 372 voetgangers wat laas jaar op die Wes-Kaapse paaie gesterf het, was onder die invloed van drank.” Jaagduiwels Benewens alkohol­misbruik gaan die polisie hulle oë oophou vir moeë bestuurders, onpadwaar­dige voertuie, jaagduiwels en mense wat sonder hulle seat-belt aan rondry. Grant het gesê die Wes-Kaapse regering sal met verskeie partners saamwerk om ’n veilige feestyd op die provinsie se paaie te verseker. Dié vennote is aangrensende provinsies, die Stad Kaapstad, die polisie, die South African National Roads­ Agency en die Road Traffic Management Corporation.