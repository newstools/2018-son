’N MENS sidder wanneer jy wonder hoe die bom sal bars as Liverpool vanjaar nié sy eerste Engelse Premierliga (EPL)-titel in byna drie dekades wen nie. Veral vir die Liverpool faithful, want dís hoe die praatjies begin en eindig: Liverpool wen vanjaar die League­. Hoewel realiste dié siening ignoreer, kan ’n mens nie help om te sê Jürgen Klopp se Reds speel vloeiend en vertoon klinies nie. Boonop speel hulle wen-sokker, wat beslis die aim of the game is. Dis ook iets wat hulle voorheen nié reggekry het nie. Liverpool se indrukwekkende sege van 3-1 Sondag oor Man­chester United is ’n klassieke voorbeeld. Oukei, ek weet Unit­ed is nou nie meer die span van ouds nie. So, dalk is dít ’n swak voorbeeld. Kyk dan eerder wat Liverpool met die ster-belaaide Paris Saint-Germain (PSG) in albei se eerste wedstryd van die Champions League gemaak het. Dít spreek boek­dele. Die feit van die saak is dat Liverpool reuse-treë onder Klopp gegee het. Waarmee Klopp ook goed is, is dat hy hul titel-aspirasies downplay, want dít verlig die druk van sy spelers. Dis ook omdat Klopp besef, hoewel Pool só goed op dreef is en bestendig vertoon, is hulle nie Man City nie. Dié kampioen weet presies wat dit verg om sukses te proe. Boonop is Pep Guar­diola (bestuurder) se span ook meer klinies teen die sogenaamde minnows in die EPL. En Klopp weet dit, daarom gee die Duitser toe dat City die gunsteling is