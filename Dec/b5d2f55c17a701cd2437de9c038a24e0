DAAR is sommer baie redes vir die Blitsbokke – altesaam 100 – om môre en Sondag ’n suksesvolle naweek in die Wêreldreeks se Kaapstad-toernooi te beleef. Hugh Everson, jarelange dienskneg en fisioterapeut van die Blitsbokke, sal in sy 100ste toernooi die span se seer lywe moet uitsmeer. Dat Everson in sy 100ste toernooi as ’n lid van die Blitsbokke in die Kaap gevier sal word, het volgens die Blitsbok-afrigter, Neil Powell, as ’n aangename surprise gekom. “Dit was glad nie so beplan nie, maar ek is baie bly Hugh kan sy mylpaal saam met die Blitsbok-ondersteuners in die Kaap vier,” het Powell gesê. “Hy was al saam met die span toe ek nog een van die spelers was en hy bly ’n belangrike lid van die bestuurspan. “Ek wil hom graag gelukwens en dit is welver-diend.” Wanneer Everson nie die Blitsbokke help om in shape te kom vir toernooie nie, hou hy sy lyf ’n kranige klubkrieketspeler. Fietsry is ook een van Everson se groot hobbies en hy draai gewoonlik so ’n paar Blitsbok-spelers se arm om saam met hom in Stellenbosch die bergfietsroetes aan te pak.