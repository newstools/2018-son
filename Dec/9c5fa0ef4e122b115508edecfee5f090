MOTORISTE kan ’n meevaller verwag vanaf 2 Januarie, wanneer die prys van petrol skerp gaan daal. Die departement van energiesake het bekend gemaak petrol (95 ULP en LRP) gaan R1,23 per liter minder kos en diesel (0.005% swael) sal R1,55 minder kos. Die prys van paraffien sal ook na verwagting met R1,23 daal. Jeff Radebe, minister van energiesake, het in ’n verklaring gesê die hooffaktore vir die daling is die laer ru-oliepryse en die swakker rand. Die AA het vroeër voorspel die pryse gaan daal vanweë ’n laer internasionale olieprys. Nog ’n rede is dat Amerika deesdae ook meer olie uitvoer. – Fin24