Liewe Antie Mona EK IS al nege jaar vriende met ’n meisie van wie ek baie hou. Ons kom al van hoërskool­dae aan en het van die begin af gekliek. Ek ken haar soos niemand anders­ haar ken nie, Antie – ál haar geheime, ál haar vrese, ál die dinge wat haar gelukkig maak in die lewe ... Maar daar is een ding wat sy nie van my weet nie, en dís dat ek gevoelens vir haar het. Sy het my nog ál die jare as ’n broer beskou, maar ek wil meer as net ’n broer vir haar wees. Ek weet van ál die ouens wat haar net misbruik en teleurgestel het, want sy het my van hulle vertel. En dan dink ek: Jinne, meisie, hier is ék dan. Kan jy nie sien hoe lief ek vir jou is nie? Dit breek my hart dat ouens haar so vir ’n pop vat; ék sal dit nooit aan haar doen nie. Hoekom kan sy nie, soos ek, sien dat ons vir mekaar bedoel is nie? – Diep Verlief Maar, hartjie, hoe moet sy dit sien as jy nie jou mond oopmaak en dit vir haar sê nie? Moet sy dan ruik dat jy feelings­ vir haar het? Wie weet, dalk wag sy hoeka dat jy ’n move moet maak, maar jy kom net nooit so ver nie. Wie nie waag nie, wen nie; wie nie voor Krismis waag nie, gaan g’n Krismis gift wen nie. Dis tyd dat jy ophou hoop dat sy signs iewers in die universe sal raaksien en dat jy vir haar reguit sê hoe jy oor haar voel.