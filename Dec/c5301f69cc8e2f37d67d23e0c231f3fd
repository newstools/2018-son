CIARA se regspan wil hê die hof moet ingryp by haar voormalige partner se besoeke aan hulle seun, Future Jr. Die sangeres wil hê die hof moet mediasie vir haar reël. TMZ berig Ciara wil nou hê haar seun se reisreëlings moet gefinaliseer word. As die regter dit nie kan afdwing nie, gaan sy ’n saak maak omdat sy nou gefrustreerd raak met die besoeke. Ciara het in April dokumente aan die hof verskaf waarin sy sê haar seun se pa, Future, mis sy geskeduleerde besoektye. Sy wil nou hê ’n mediator moet die besoektye verander. Ciara sê Future – wie se regte naam Nayvadius DeMun Wilburn is – mis 37% van sy seun se besoektye. Die “Goodies”-sangeres sê ook Future bail baie keer op die laaste oomblik uit en dit gooi haar skedule omver. Sy sê wanneer hy by sy huis in Georgia is, spandeer hy meer tyd saam met sy ouma en oumagrootjie as met hulle seun.