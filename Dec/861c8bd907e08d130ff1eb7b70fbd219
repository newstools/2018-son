DIE Kaapse stadsraad het ’n nuwe hoof wat die sweep klap. Op ’n vergadering van die Kaapse stadsraad is Desiree Vi­sagie aangestel as hoofsweep van die raad. Visagie is ook die DA se metro-streek­sekretaris. Sy neem oor by Shaun August, wat in Oktober skielik op ’n meeting bedank het. Nog voordat Visagie gemaklik kon raak in haar stoel, moes sy die nuwe Section 79-komitees aankondig. Kort nadat sy die name afgelees het van die 15 komitees, hulle lede en voorsitters, het die ANC gekla oor wie besluit het in watter komitees hulle raadslede dien. Luvuyo Zondani het gesê: “Die nuwe ‘ou’ homeless agency- komitee is goed. (Dit het voorheen bestaan.) Dit is ook hartseer, want dit was ’n geleentheid hierdie om ’n komitee vir kwesbare groepe saam te stel. So ’n komitee sluit dakloses, vroue, kinders en mense met gestremdhede in.” Hy het bygevoeg dis ook sad dat daar nou nie meer komitees vir digitale transformasie en naming gaan wees nie. Neersit Volgens Xolani Sotashe, ANC-koukusleier, is dit duidelik sekere mense wil beheer wat gebeur. “Dit is twak dat die nuwe komitees meer mag gaan hê. “If anything, gaan die mayor ’n seremoniële rol hê – tot wanneer hy ook sy voet dwars sit.” Intussen het die Kaapse stadsraad ook gister ’n nuwe munisipale verkiesingsbeampte aangestel. Craig Kesson, uitvoerende direkteur vir korporatiewe dienste, is gekies. Kesson is die eggenoot van ’n DA-lid van die provinsiale wet­gewer. Hy is ook die fluitjieblaser in die Patricia de Lille-sage oor die Bowman Gilfillan-ondersoek en -verslae. Begin vanjaar het hy onder meer in ’n beëdigde verklaring beweer De Lille het opdrag gegee dat dinge verdwyn.