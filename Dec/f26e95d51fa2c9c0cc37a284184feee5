’N SONKRAGAANLEG wat selfs ná sononder krag kan voorsien, is in die Noord-Kaap bekend gestel. Die 100 MW-Karoshoek ­ Solar One is reeds in gebruik. Dit is sowat 30 km oos van Upington geleë en is deel van die regering se program om onafhanklike verskaffers van hernubare energie te kry. “Die aanleg sal aan ongeveer 100 000 huishoudings krag voorsien,” het Niroshma Chetty, CEO van Karoshoek Solar One, aan News24 gesê. Sy het bygevoeg dat 1 500 poste, waarvan 1 300 plaaslik was, geskep is vir die konstruksie van die aanleg. Verder sal 62 mense daar werk in die operasionale fase.