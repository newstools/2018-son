MILAN SKRINIAR van Inter Milan, asook en Tottenham Hotspur se Toby Alderweireld is glo hoog op Manchester United se inkopielys wanneer Januarie se transfer window weer oopmaak. Albei dié spelers moet nog nuwe kontrakte met hulle onderskeie spanne teken. Die Red Devils sal na verwagting toeslaan om minstens een van dié spelers op te raap. Inter vra £76 miljoen (sowat R1,345 miljard) vir Skriniar, terwyl Spurs ook ’n plaas se prys vra om Alderweireld na Old Trafford te lok. – AP VINCENT KOMPANY en Branislav Ivanovic se dienste word met ’n seer hart deur Barcelona gesoek. Barça teiken dié twee sentrale verdedigers om sy probleme in die verdedigingslinie op te los. Luidens berigte uit Spanje soek Barça tans ’n ervare ver­dediger wat hy op ’n leenkontrak in die transfer window kan aanskaf. Ironies genoeg is Manchester City ook gretig om Ivanovic se dienste op te raap. Dit gaan interessant wees om te sien of City se Pep Guardiola Kompany aan Barça sal verkoop. – AP DAVID VILLA verwag om weer saam met Andrés Inies­ta, sy voormalige Barcelona-spanmaat, te speel. Dis nadat die 36-jarige Villa aangedui het dat hy sy New York City-klub verruil vir Vissel Kobe in Japan se J1 League. Iniesta het Barça in Meimaand verlaat en sal waarskynlik weer met sy landgenoot kombineer. Iniesta en Villa het van 2010 tot 2013 saamgespeel by die Camp Nou, sowel as vir Spanje se nasionale span. Daar is nou groot opgewondenheid vanuit Vissel Kobe se kamp dat die duo die klub na nuwe hoogtes sal neem. – AP