DIE dood van drie studente aan die Universiteit van Wes-Kaapland (UWK) het dié instelling se mense in skok gelaat. Twee studente wat glo gedate het, het verlede week hulle eie lewe geneem. ’n Derde student is die naweek in Delft doodgeskiet. Kontak Dr. Cherrel Africa, ’n woordvoerder van die universiteit, het die sterftes bevestig. “Die universiteit was in kontak met die ouers van die studente. Hulle het gesê hulle wil nie meer details oor die afsterwe bekend maak nie.” Twee van die studente het regte studeer en die derde onderwys. “Dit is ’n hartseer-tyd vir die universiteit,” sê Africa. – News24