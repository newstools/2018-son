DIE soektog na ’n 14-jarige seun wat vermoedelik by Milnerton Lagoon Beach verdrink het, gaan voort. Die kind van Parow het Sondag 18:30 verdwyn nadat hy in die water in die moeilikheid geraak het. Wayne Dyason van die Stad Kaapstad se wetstoepassingsafdeling sê ten spyte van ’n uitgebreide soektog in die see en op land is die lyk nog nie gevind nie. By Shelly Beach langs die KwaZulu-Natalse suidkus is ’n 65-jarige man van Krugersdorp, Gauteng, dood nadat hy gaan scuba dive het. Craig Lambinon, ’n woordvoerder van die Na­sionale Seereddingsinstituut (NSRI), sê paramedics het mond-tot-mond-asemhaling op die man uitgevoer, maar hy is later op die toneel dood verklaar. Intussen het ’n 28-jarige man op Kersdag in Palmietrivier in Kleinmond verdrink. “Dit lyk of ’n groep mans in die rivier gespring het om een van hulle vriende te help wat in die water in die moeilikheid geraak het. “Ons glo hulle het nie besef nog ’n vriend van hulle het onder die water verdwyn nie,” sê Lambinon. Die victim se lyk is later uitgehaal Nog ’n man, ’n 20-jarige ou, het ook op Kersdag in die Strand verdrink. “Hy het gaan swem, maar het in die moeilikheid geraak. Menseredders het hom uit die water gehelp, maar hy is dood ten spyte van pogings om hom te resuscitate,” sê Lambinon. In Mosselbaai, het ’n ag-jarige meisie in die Groot-Brakrivier verdrink en op Kersdag het ’n man in Buffelsbaai, Knysna, verdrink. “Verder het ’n man by Wildernis in die see verdrink,” sê Lambinon.