’N VROU se arm is erg verbrand nadat ’n brand in haar huis in Wesbank uitgebreek het. Twee huise is in die brand beskadig en drie bungalows het afgebrand. Die huis van Gail Webb van Kasbastraat in Wesbank het Woensdag omstreeks 09:45 aan die brand geslaan. Webb se arm het sleg gebrand en sy is hospitaal toe geneem. Sy was gisteroggend weer by die daghospitaal om die arm te laat behandel. Volgens Zoleka Mdayi (47), die eienaar van ’n wendyhuis, het sy gelê toe sy hoor mense skree die huis brand. “Ek het uitgekom en die vuur het na die bungalows en na die huis langsaan oorgekom. Brandweer “Ons het alles in die brand verloor. “Die beddens en die kombuiskaste is alles in die brand vernietig.” Die bure sê die brandweer het uitgekom, maar die blyplekke was reeds afgebrand. By die huis langsaan waar Hermé Klazen (30), Maxine Viljoen (22) en hul twee kinders bly, is skade ook aangerig. “Ons was albei by die werk toe iemand ons bel om te sê daar is ’n brand. Ons het dadelik huis toe gekom. “Die vrou wat ons twee meisies oppas, het met die kinders uitgehardloop toe die gordyne begin brand het. “Ons het ook groot skade gely, maar sê dankie vir God. Dit kon erger gewees het.” Mense wat die gesinne wil help, kan Mdayi bel by 078 183 4507 of Klazen by 062 365 1947.