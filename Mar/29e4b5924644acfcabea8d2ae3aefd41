’N JALOERSE, getroude cop het sy girlfriend en haar ma in ’n gyseldrama in Mitchells Plain afgemaai en homself daarna geskiet. In die sowat vier uur lange drama het speursers. Grandwill Brooks (41) sy girlfriend en haar ma in die kop geskiet, en toe sy wapen op homself gerig en ’n einde aan alles gemaak. Brooks, wat altesaam 15 jaar diens in die polisie het en by die Lentegeur-polisie­stasie gestasioneer was, het sy girlfriend, Charmaine Goliath (27), en haar ma, Susan April (54), vermoor. Daarna het hy homself ook ’n kopskoot gegee. Dit kom nadat Brooks, wat van sy vrou vervreem was, Woensdagaand sy girlfriend by hul huis in Begoniastraat aangerand het oor sy hom glo nie meer wou hê nie. Die polisie is uitgeroep nadat hy glo gedreig het om Charmaine dood te skiet. Die cops het hom toe weggevat en sy dienspistool afgeneem. Hy het gister­oggend vroeg teruggegaan met sy eie vuurwapen. Brooks het seker gemaak ál die kinders is eers skool toe voordat hy Charmaine en haar ma met sy gun aangehou het. Kapt. FC van Wyk, polisiewoordvoerder, kon nie bevestig of Brooks Woensdagaand opgesluit is nie. Die hulp van die taakmag is ingeroep om die situasie te probeer ontlont. Verskeie cops, die taakmag en ambulansdienste was op die toneel. Daar was ook polisie-snipers. Volgens ’n vriend van die familie het Brooks nadat hy Charmaine en haar ma in die kop geskiet het, ’n foto daarvan geneem en vir sy suster op WhatsApp gestuur. Toe skiet hy homself. Volgens die inwoners het hulle vroegoggend vyf skote hoor afgaan. Die taakmag het die huis bestorm nadat hulle drie skokgranate in die huis gegooi het. Hulle het die drie se lyke in die slaapkamer gevind. Die cops het daarna Brooks se ma en suster, wat op die toneel was, na die polisiestasie geneem vir berading. Robert Daniels, woordvoerder vir die departement van gesondheid, sê nóg ’n vrou is vir geringe beserings behandel nadat sy skrams gewond is. ’n Buurtwaglid sê Brooks het Charmaine gereeld aangerand. Hy was baie jaloers en besitlik. Hy is na verneem word ook ’n jaar gelede in die Lentegeur-hospitaal opgeneem nadat hy ’n senuwee-ineenstorting gehad het. Basil Cloete, oud-voorsitter van Lentegeur se polisiëringsforum, sê hulle het Saterdag ’n vergadering met die cops en die gemeenskap gehad. Hulle betreur die voorval. Kapt. Van Wyk sê ’n moordsaak is geopen en ’n geregte­like doodsondersoek sal volg.