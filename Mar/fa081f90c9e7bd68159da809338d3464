VOLGENS Truecaller, die firma wat die sagteware ontwikkel het wat bellers identifiseer, ontvang vroue meer ongewenste oproepe as mans en hulle rapporteer dit meer. Die bevindings is op 8 Maart – Internasionale Vrouedag – uitgereik. Luidens die data ontvang SA vroue ook 6% meer gemorsoproepe (spam calls) as mans en hulle rapporteer 4% meer van dié oproepe. Suid-Afrika is een van die vyf lande wat die meeste las het van gemorsoproepe. Die meeste van dié oproepe kom van telebemarkers (39%), dan van finansiële instellings (24%) en versekeraars (13%). – Fin24