TWEE lesers kan elk ’n boek wen deur ’n SMS aan Son te stuur. Die eerste boek is Omnibus 7. In Wanneer ’n Droom Waar Word moet Carmia Basson na die Vermeulens se spoglandgoed verhuis wanneer sy as Margo Vermeulen se assistent aangestel word. In Dokter Dierbaar moet Vicky Serfontein saam met dr. Paul Venter werk ná hul rampspoedige eerste ontmoeting. Kort voor lank begin sy vrees vir skade aan haar hart, want volgens die skindertonge is Paul ’n regte casanova. In Geërfde Liefde moet Nikki Swart noodgedwonge op Kapisya boer vir oorlewing – en rooskleurig is dit beslis nié. Die tweede boek is Die Drie Varkies. Lank gelede was daar drie varkies wat saam met hul mamma in ’n pragtige huisie gebly het. Op ’n dag is hul vark­stoeltjies skielik te klein vir hulle. Toe sê Mamma Vark: “My liefies, julle is nou mooi groot. “Nou moet elkeen sy eie kos soek en maak, en vir hom ’n huisie bou.” Om te wen, moet lesers net ’n maklike vraag beantwoord. SMS die woord BOEK en die antwoord op die maklike vraag onder na 35128 ­(elke SMS kos R1,50). Ons sal die wenners volgende week kontak. Die vraag is weer uit die Kaap se voorste showbiz- ­rubriek, Albert se “Lekke’ Djy”. Dié week se vraag is: Watter Suid-Afrikaanse aktrise is volgens die akteur David Oyelowo ’n vuilbek?