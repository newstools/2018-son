DIE sukkelende Weinstein Company is nou af van life support, want TMZ sê daar is ’n beleggingsgroep wat deur ene Ron Burkle ondersteun word wat aangekondig het hulle sal die maatskappy koop. Die beleggingsgroep en Weinstein Company het die deal verlede week by die kantore van Eric Schneiderman, die prokureur-generaal van New York, beklink. Maar verskeie van die fyner besonderhede moet nog uitgestryk word. Die voorsitter van die Weinstein Company, Bob Weinstein (die berugte Harvey se boet), het blykbaar met Burkle ver­gader en sy beleggingsvennoot, Maria Contreras-Sweek, vergader. Daarna is die transaksie gesluit. Ironies genoeg het die deal al twee keer deur die mat geval. Volgens Maria sal daar ’n nuwe naam wees asook ’n nuwe direksie. In die nuwe deal sal Bob die company verlaat en die naam “Wonder Hill” float nou al rond. Die maatskappy het mos sy gat lelik gesien en byna bankrot gespeel nadat al Harvey se seksuele smerighede op die lappe gekom het.