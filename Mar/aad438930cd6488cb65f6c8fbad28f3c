GRONDONTEIENING sonder vergoeding kan ’n sistemiese gevaar vir die SA finansiële bedryf inhou, waarsku Ian Matthews, sakeontwikkelings­hoof by die finansiële groep Bravura. As ’n lening of verband weens onteiening nie betaal word nie, is dit onduidelik wat die lener gaan doen en hoe ’n bank sy geld sal terugkry. Volgens Wandile Sihlobo, landbou-ekonoom van Agbiz, staan die algehele plaas-skuld tans op R160 miljard. Twee derdes hiervan word aan handelsbanke geskuld, een derde is aan die Landbank verskuldig en ’n klein persentasie is van ander private instellings en koöperasies geleen. – Fin24