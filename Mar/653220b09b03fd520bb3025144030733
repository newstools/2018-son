KGOMOTSO Christopher is in die ry vir ’n Safta. Sy is benoem as beste aktrise vir ’n rol in ’n sepie of telenovela. Dit was vir haar ’n bittersoet oomblik toe sy uitvind sy is benoem. “Op die dag dat ons Sandy Mokwena van Scandal! begrawe het, het ek gehoor ek is benoem. Dit was ’n baie sad week by die werk.” Oor die Saftas se bydrae tot die plaaslike vermaak­bedryf sê Kgomotso: “Dit help plaaslike inhoud verbeter en meer Suid-Afrikaanse gehore word gelok.” Sy sê die feit dat shows beoordeel word, help dat dit geëvalueer word en dít kan net maak dat gehalte verbeter. Die aktrise (38) het in 2016 as Yvonne by Scandal! aangesluit en sê die sepie vaar so goed omdat dit ’n geloofwaardige uitbeelding van Suid-Afrika is. – Channel24