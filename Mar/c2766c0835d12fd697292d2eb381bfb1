DIE Valke vra die publiek vir inligting oor die hit op Depoutch Elese, gewese ANC-raadslid. Kapt. Philani Nkwalase het gesê: “Ons sal geloofwaardige inligting beloon wat lei dat die skieters aangekeer word.” Hy’t nie gesê hoeveel die beloning is nie. Hy sê Elese, wat ook lid van die ANC se provinsiale uitvoerende komitee in die Wes-Kaap was, is Dinsdag omstreeks 20:30 noodlottig gewond toe hy en sy vrou by sy eiendom in Crossroads ingery het. “Sy vrou het oorleef met ’n skietwond in die regterskouer.” Hy sê die motief vir die moord word ondersoek. Enigeen met inligting word gevra om die ondersoekbeampte by 071 481 3415 te bel. – News24