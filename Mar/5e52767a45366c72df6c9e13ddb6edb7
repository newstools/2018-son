ENTJIES gaan voortaan baie duurder wees. Dis mos nadat die minister van finansies, Malusi Gigaba, dié week bekend gemaak het dat hoër belasting daarop gehef sal word. So, dis dalk tyd dat ’n mens nou ophou rook, maar hoe kry jy dit reg? Baie rokers skakel oor na vaping en put verligting daaruit of beplak hulle met nikotien-patches, wat die drang na nikotien so ’n bie­tjie onderdruk. Party rokers put verligting uit kougom, veral die soort wat ontwerp is om die drang na nikotien te verlig. Ander, weer, drink ’n sluk water wanneer hulle voel hulle wil aansteek of hulle kou aan ’n tandestokkie net om nie in te gee nie. ’n Nuwe stokperdjie kan ook help om ’n mens besig te hou en jou aandag af te lei. – Health24