HULLE is gister weer op straat losgelaat... Nafiz Modack en sy medebe-skuldigdes. Dis nadat die Kaapse landdroshof ná meer as twee maande se gesloer hul aansoek om borgtog goedgekeur het. Die staats­aanklaer, adv. Esna Erasmus, kon nie bo redelike twyfel bewys dat die beskuldiges vlugrisiko’s sal wees as hulle borgtog toegestaan word nie. So het landdros Joe Magele bevind. Magele het ook gesê die staat kon nie bewys dat die beskuldigdes die getuies sal intimideer sou hulle borgtog kry nie. Daar is nege aanklagte teen Modack, Colin Booysen, wat die broer van die vermeende leier van die Sexy Boys-bende, Jerome “Donkie” Booysen, is, Ashley Fields, Jacques Cronjé en Carl Lackay. Die nege aanklagte van intimidasie spruit uit verskeie beweerde misdrywe laas jaar. Die eerste is glo in April gepleeg en die laaste na bewering op 12 Desember. Modack en die vier ander is drie dae later gearresteer. Magele het genoem dat die staat Modack gedurende die verhoor van sy aansoek om borgtog uitgebeeld het as iemand wat wette minag. Hy het gesê: “Ek wonder hoekom die polisie niks gedoen het tot die arrestasies nie.” Die landdros het genoem dat die beweringe dat Modack ’n hit sou gereël het op Erasmus en die ondersoekbeampte, kol. Charl Kinnear, nie bewys kon word nie. Die staat het dus daarin misluk om die hof te oortuig dat dit in die belang van geregtigheid sal wees om die beskuldigdes se aansoek om borgtog af te keur. Antwoord Dít, het Magele gesê, is die slotsom waartoe hy gekom het. Magele het egter genoem dit blyk daar is wel ’n saak waarop die beskuldigdes moet antwoord, maar dit laat hy oor aan die hof wat die saak sal verhoor. Magele het borgtog van R10 000 toegestaan aan Modack, Booysen, Fields en Cronjé elk en R5 000 aan Lackay. Almal se borgtogvoorwaardes is egter dieselfde: Hulle: Cronjé en Lackay het beswaar gemaak teen die laaste­ een. Hulle sê dit affekteer hul werk in die sekuriteits­bedryf in dié gebiede. Modack-hulle is vort in ’n konvooi van sewe voertuie wat vir hulle buite die hof gewag het. Booysen het ’n bullet-proof vest gedra; Modack het syne in die voertuig aangetrek. Die saak is tot 5 April uitgestel om ’n datum vir verhoor in die streekhof te bepaal. Kinnear en die bevelvoerder van die Kaapstadse polisiegroepering, genl.maj. Jeremy Vearey, was teenwoordig.