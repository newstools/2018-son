DIE polisie van Despatch ondersoek ’n saak van strafbare manslag nadat ’n motorfietsryer die naweek op die R75 verongeluk het. Volgens kapt. Gerda Swart, ’n polisiewoordvoerder, het die voorval Saterdag om en by 11:45 plaasgevind. Swart het gesê: “Daar word beweer ’n 39-jarige man het op die R75 naby Despatch in die rigting van Port Elizabeth op sy motorfiets gery. “Hy het na bewering beheer oor sy bike verloor en is daarvan afgeslinger. “Die man is op die toneel oorlede.” Die oorledene se naam sal bekend gemaak word sodra hy amptelik geïdentifiseer is.