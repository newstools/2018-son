READY D en sy vrou, Malikah Daniels, het hulle onlangs by die Man Up-veldtog aangesluit. Hulle is so passievol oor die circumcision-veldtog dat Malikah haar drift-kar in die amptelike veldtog-branding en logo’s laat wrap het. Malikah se drift-kar het vir ’n volledige makeover gegaan om die boodskap van Man Up die volgende paar maande oor te dra. Raaisel Haar geliefde Nissan 200SX vertoon nou primer grys met Man Up-logo’s wat oral pryk. Wat presies onder die bonnet skuil, is ’n raaisel, want Malikah wil niks laat glip nie. Ons weet wel dis baie kragtig en alles hardloop agterwiele toe. Ons weet ook Malikah en Ready D bestee ’n aardige bedrag elke jaar net aan bande. Al hul opofferings is die moeite werd wanneer Malikah sonder enige moeite die hele pitch in ’n wolk tyre-rook dompel. Dis net wiele wat spin en die gil van ’n hoog ge-rev-de enjin, maar dan besef ’n mens sy laat daardie kar letterlik dans. Dis omtrent iets om te aanskou. Die veldtog Soenat, Just Doenit het Woensdag op ’n spesiale motorskou by Atlantic Studios in Montague Gardens in die Kaap begin. Man Up is ’n bewusmakingsveldtog wat jong mans aanmoedig om mediese besnydenis te ondergaan. Circumcision is meer higiënies, dit verminder ’n man se kanse om MIV en ander STD’s op te doen met 60% en verminder die kanse van servikale kanker by hul vroulike partners. Die veldtog het in 2017 begin en skep bewustheid oor die voordele van vrywillige mediese manlike besnydenis (VMMC). Baie akteurs en kunstenaars ondersteun die veldtog, onder wie Chad Saaiman, Christian Bennett, Quanita Adams, Khaya Mthethwa en Thembi Seete. Boeta Joe (Oscar Peterson) en Boeta Gamat (David Isaacs) van Joe Barber-faam het eerste vir ’n draai in Malikah se Man Up-wiele gery. Ready D sê: “Werk aan die Man Up-veldtog is ’n interessante ervaring, aangesien dit ’n wonderlike geleentheid is om te leer oor die gesondheidsverwante uitdagings van mans. “Ons dink die bewusmaking moet die volle spektrum van ons gemeenskappe bereik. “Dit is opwindend om die veldtog bekend te stel in ’n kultuur wat oor motors en musiek passievol is. Prosedure “Malikah se drift-kar is ’n baie aggressiewe Nissan 200SX wat so ge-modify is dat min mense besef dis net ’n SX. Om Malikah aan boord te hê, is simbolies van die belangrike rol wat vroue speel om hul mans aan te moedig om na hul gesondheid om te sien en besnyding te ondergaan.” So, wat behels VMMC? Die mediese prosedure duur 15 tot 20 minute onder plaaslike narkose. Mans wat dit ondergaan het, sê dit is nie pynlik nie en is slegs effens ongemaklik gedurende die genesingsfase. Om ’n veilige en gratis besnyding te bespreek, SMS jou volle naam na 35255 en ’n opgeleide berader sal jou terugbel. SMS’e is gratis. Jy kan Man Up kontak by 064 877 9051 of gaan na die Facebook-blad ManUp_Soenat.