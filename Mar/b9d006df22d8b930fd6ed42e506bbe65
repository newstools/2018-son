’N DERDE persoon het Sondagmiddag ná die Kaapstad-fietstoer gesterf. David Bellairs, direkteur van die Cape Town Cycle Tour Trust, sê ’n Rotary marshall is laat Sondagmiddag in die hospitaal dood. “Hy het diens gedoen op die S-bend na die Llandudno-afrit. “Dit is nog onseker wat die oorsaak van sy dood is. “Die saak word saam met die polisie ondersoek.” Vroeër is bevestig dat twee mense Sondag gesterf het. Hartseer Sers. Noloyiso Rwexana, ’n polisiewoordvoerder, het bevestig dat die polisie dié twee sake ook ondersoek. Twee mans van onderskeidelik 69 en 41 jaar oud het tydens die toer gesterf. Bellairs het gesê hulle is baie hartseer oor die afsterwe van die marshall en mense is versoek om die familie se privaatheid te respekteer. “Drie families rou oor hul mense wat dood is. “Een fietsryer is aan sy beserings dood nadat ’n groep ryers geval het, en nog een het ’n hartaanval gekry.” Hy sê in die 28 jaar wat hy met die fietstoer werk, is nog net twee mense dood.