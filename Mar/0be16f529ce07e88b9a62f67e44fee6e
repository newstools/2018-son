’N NEGEJARIGE van Florida het sy weg tot in die Guinness Book of World Records oopgeklap – deur sy hande 1 080 keer in ’n minuut te klap. Guinness Book of World Records sê die jong Seven Wade het in handeklap begin belangstel nadat hy die vorige rekord­houer, Eli Bishop, op die rekordhouermaatskappy se YouTube-kanaal gesien het. Wade sê hy het Bishop se tegniek bestudeer totdat hy daarin geslaag het om sy rekord van 1 020 klappe per minuut te oortref. Applous, enigeen? – UPI