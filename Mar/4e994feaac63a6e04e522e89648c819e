’N KIESER in ’n Russiese stad het die koppe laat draai toe hy in ’n beer-kostuum by die stemlokaal opdaag en nie in die stemhokkie kon pas nie. ’n Video wat laas Sondag in die stad Severobaykalsk gemaak is, wys hoe die kieser in Rusland se presidentsverkiesing in sy bruin beer-pak opdaag, sy stembriefie neem en na ’n stemhokkie loop. Hy kom dan agter hy is te groot vir die stemhokkie. Ooggetuies by die stemlokaal het gesê die man kon uiteindelik sy kruisie trek ondanks sy groot uitrusting. – UPI