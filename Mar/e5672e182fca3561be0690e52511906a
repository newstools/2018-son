HOLY sh*t! Ons moet werklik bang wees, want hierdie ou is die magtigste ou op aarde. Ek praat nou natuurlik van die Orange President. Ja-nee, ek lees op TMZ die ou kan net nie sy voet uit sy mond hou nie. Hy het mos onlangs ’n toer gedoen van die Mexikaanse grens, net suid van San Diego, om te kyk na potensiële designs vir die berugte muur wat die Mexikane uit sy land moet hou. En Mexiko sal nog vir die damn ding moet betaal ook. En wat sê hy toe aan die engineers oor van die mure? “Om bo-oor te kom, is maklik. Hulle (Mexikane) is soos professionele bergklimmers.” Trump het ook gesê die muur moet miskien see-through wees sodat border patrol kan sien wat aan die ander kant aangaan. Oor die ander designs het dié “bergklim-kenner” gesê: “Dié mure sal hulle nie kan klim nie.” Seriously, WTF? En hierdie loony het die grootste kernbom-arsenaal op die planeet.