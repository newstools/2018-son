DAAI rush na die hospitaal verlede week het nie net die rapper Rick Ross se familie ’n moerse scare gegee nie. TMZ het ook uitgevind dit het veroorsaak dat sy dogter Toie se Sweet 16 bash vir ’n cool R1.17 miljoen, dankie, uitgestel moes word. Bronne na aan Rick sê hy het ’n deel van Casa Casuarina (destyds die Versace Man­sion) al sewe maande gelede gehuur vir Toie se paartie wat op 17 Maart moes plaasvind. Nadat egter met Rick na die hospitaal gejaag is, het die familie besluit om die ding uit te stel, want hulle het nie geweet hoe lank die ou in die hospitaal sou wees nie. Gelukkig is hy Maandag ontslaan, maar hy sit nou met serious hartprobleme. Rick is berug vir die moerse paarties vir sy dogter, met performers soos Rich Homie Quan, Trina, Meek Mill en Ace Hood (ek ken nie een van hulle nie) wat al daar opgetree het. Vanjaar se bash sou glo die grootste een nóg gewees het.