EK LEES op Associated Press prins Harry se verloofde het haar eerste openbare verskyning saam met die koningin gemaak. En Meghan Markle het omtrent stunning gelyk. Hulle en ander royals het dié week die Commonwealth Day-diens in Londen se Westminister Abbey bygewoon. Dis nóg ’n mylpaal vir die meisie wat in die royal clan gaan trou. Lede van die publiek het Harry en Meghan begroet met ’n geskree toe hulle by die kerk aangekom het. Prins William en Kate Middelton was ook daar. Megan het gepronk in ’n navy blue skirt met ’n wit jas en wit hoed. Haar amperse skoonsus het swart aangehad. En die queen het heel dapper in so ’n maroen nommertjie gelyk met ’n bypassende hoed.