NÁ TWEE egskeidings is Anna Faris nie meer so seker oor trou nie. Die aktrise het dié week met Dax Shepard op sy podcast Armchair Expert gepraat en sê sy weet nie meer waar die huwelik in die prentjie pas nie. “Is trou vir die veiligheid vir jou kinders? Is dit sodat ander jou verhouding meer respekteer?” wonder sy. Faris was eers van 2004 tot 2008 met die akteur Ben Indra getroud en daarna met die vrek snaakse Chris Pratt van 2009 tot 2017. Hulle het ook ’n seun, Jack (5). Bronne (wie dan anders?) het vroeër aan Page Six gepiemp hul huwelik het in die slag gebly weens mededinging in hul careers en ’n geheen-en-weer oor godsdiens. En die “Overboard”-ster het erken die sosiale media het haar en Chris se huwelik erger opgedinges. Sy sê die sosiale media het Anna-hulle as ’n pragtige gesin uitgebeeld. Sy kon dus die fans se hartseer verstaan oor wat na ’n baie skielike divorce gelyk het. Tog het hul reaksie haar omgekrap.