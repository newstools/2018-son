MALUSI Gigaba, minister van binnelandse sake, sê hy het nie ’n bankrekening in Doebai nie. Gigaba het gister vrae beantwoord oor die omstrede Gupta-familie en sy besoeke aan Doebai. Hy het in die parlement verskyn voor die parlementêre portefeuljekomitee oor openbare ondernemings. Floyd Shivambu van die EFF wou weet hoeveel keer Gigaba al die Guptas se huis in Johannesburg besoek het. Rekord “Dis nie in my dagboek nie. So, ek kan nie onthou nie,” het Gigaba gesê. “Ek ontmoet talle mense regoor die land vir verskeie redes. Wanneer dit kom by sosiale aangeleenthede, hou ek nie rekord daarvan nie.” Hy kon ook nie sê hoeveel keer hy al in Doebai was nie, maar wel dat hy nie ’n bankrekening daar het nie. “Ek het een rekening, en dit is by FNB.” Gigaba is ook 10 dae gegee om hom voor te berei om voor die Eskom-ondersoek te verskyn. – News24