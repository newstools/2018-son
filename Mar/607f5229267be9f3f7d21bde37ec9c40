HOPELIK sal die verhoor van ’n Zimbabwiese man wat sy meisie na bewering meer as 30 keer met ’n mes gesteek het, Maandag in die Kaapse hooggeregshof begin. Die saak is gister tot dan uitgestel omdat ’n Shona-tolk nie beskikbaar was nie. Lloyd Simberashe is aan­gekla van die moord op sy meisie, Nikita Lewis. Lewis was in ’n abusive verhouding met Simberashe. Sy het sedert 21 Augustus 2015 tot haar dood gebly in die Saartjie Baartman-sentrum in Manenberg, ’n plek van veiligheid vir mishandelde vroue en kinders. Ontslaan Luidens die klagstaat het Simberashe Lewis op 9 Augustus 2015 met acid in haar gesig gegooi omdat sy nie saam met hom wou intrek nie. Sy is toe by Groote Schuur behandel en later ontslaan. Toe Simberashe verneem sy sterk by haar ma aan, het hy Lewis gaan soek. Lewis het haar toevlug geneem tot die Saartjie Baartman-sentrum. Op 9 Oktober 2015 is Lewis en twee vriendinne en hul vier kinders na ’n winkel nie ver van hul woonplek nie. Daar het Simberashe vir Lewis plat­geduik, op die grond neer­gedruk en 34 gesteek. Lewis is in ’n plas bloed dood gevind en Simberashe is op die toneel in hegtenis geneem.