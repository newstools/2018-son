AL HOE meer ouers wend hulle nou tot die polisie om skoolboelies ’n les te leer. In die jongste voorval het Durell Daniels ’n aanklag by die polisie gaan lê teen ’n gr. 12-leerder wat glo haar 14-jarige dogter se been gebreek het. Die voorval waarin Tamia Daniels, ’n gr. 9-leerder, ten aanskoue van ander leerders baie erg aangerand is, het Dinsdag by die Hoërskool Oval North in Mitchells Plain gebeur. Tamia loop nou kosbare skooltyd mis aangesien sy met haar gebreekte been by die huis aansterk. Durell is die moer in dat haar kind so ernstig aangerand is. Sy sê die Wes-Kaapse onderwysdepartement (WKOD) en die skool hanteer die saak nie reg nie. Volgens Durell het ’n ouer leerder gedurende pouse met Tamia skoorgesoek. Toe Tamia terugpraat, het die leerder haar deur die gesig geklap. Daarna het die meisie haar teen die grond neergegooi en met die vuiste bygekom. “Tamia het haar been in die proses gebreek,” het Durell gesê. Volgens Tamia kon sy haarself nie teen die ouer meisie verdedig nie. Ander leerders het om haar saamgedrom terwyl sy onder pyn in die stof gelê het. Sy sê hulle het haar nie eens gehelp nie. Tamia is na die hospitaal geneem, waar haar been in gips gesit is. Tamia sê sy is maar nog net ses weke by die skool en is reeds die teiken van boelies. Tugverhoor Sy is nou bang om terug te gaan skool toe en vrees dat sy weer aangerand gaan word. Millicent Merton, ’n woordvoerder van die WKOD, sê die departement is bewus van die voorval. Merton sê die ouers van albei leerders is reeds in kennis gestel en ’n tugverhoor sal binnekort gehou word. Nadat haar ouers glo geen hulp by die skool kon kry om die boelie vas te vat nie, het haar pa ’n saak by die Strand-polisie gaan maak. Die polisie sloer egter na bewering al langer as ’n maand met die saak en teen dié tyd het die boelie ook ’n aanklag teen Aneeqah gaan lê. Die meisies verskyn op 11 April in die hof.