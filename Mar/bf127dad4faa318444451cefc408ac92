SODOM en Gomorra. Dís hoe die familie ’n sentrum­ vir vroue in Faure beskryf waar ’n vrou glo seksueel gemolesteer is. Die 27-jarige vrou van Elsiesrivier beweer ’n lesbian het haar in die stort en weer in ’n kamer vasgedruk. Die eerste keer in die shower het die lesbiese vrou glo haar hand in die klaagster se vagina opdruk en ook haar vagina gelek. Die vrou vertel: “Ek het in die shower gegly toe sy my wou vasdruk. “Sy het toe dié goed aan my gedoen. “Ek het haar probeer wegstoot en gesê ek gaan dit by die bestuurder aanmeld. “Hulle het niks daaraan gedoen nie. Die tweede keer het sy my in haar kamer vasgedruk. “Ek was op pad om die skottelgoedwater te gaan uitgooi. Sy het my by haar kamer ingedwing en my weer betas. Sy het haar mond op my vagina gedruk.” Die vrou was van 23 Februarie tot 5 Maart (Maandag) by die sentrum.  Toe het sy genoeg gehad en van die sentrum af weggeloop om haar familie te gaan inlig oor wat plaasgevind het. Die ironie is dat sy juis in die sentrum was oor haar boyfriend haar gereeld aangerand en seksueel mishandel het. Haar suster sê: “Haar eks het haar van die huis weggelok en weke lank aangehou. “Hy het haar drugs gevoer en haar herhaaldelik verkrag. “Ons het toe uitgevind waar hy haar aanhou en haar gaan haal. “Sy het eers twee weke by my gebly. Daarna het ons besluit om haar na ’n rehabilitasiesentrum te neem waar sy die nodige hulp kan kry. “Ons is toe na die Teen Challenge Western Cape-vroueskuiling in Faure verwys. “Ons is ingelig dat ons haar die eerste vier weke nie mag sien nie. Sy moes ook haar selfoon ingee. “Sy was ongelukkig daar, want die mense het op haar geskel en haar nie mooi behandel nie. “Sy was ook ongemaklik om ses maande daar te moes bly oor daar glo te veel lesbiese vroue is. “Ek het haar aangemoedig om ’n maand uit te hou.” Ingedruk Volgens die lesbiese vrou wat betrek word, het die vrou haar aanleiding gegee. Die lesbiese vrou sê: “Ek het toilet toe gegaan, want my toilet in die buitekamer werk nie. “Sy het op die stoel gesit en het ’n rooi rok en swart panty aangehad. Sy het toe haar hand by haar koek ingedruk. Ek het na my kamer gegaan en sy het agterna gekom. “Sy het agter my rug ingekruip en ons het gesoen.” Sy ontken egter dat sy die vrou in die stort betas het, oor sy nie in die gebou mag ingaan waar die ander vroue woon nie. By navraag het die bestuurder van die sentrum eers gesê dat dit liegstories is. Die bestuur het egter daarna van deuntjie verander toe die lesbiese vrou haar storie vertel. Die bestuurder by die sentrum, Feloma Arendse, het bevestig die vrou van Elsiesrivier het daar gewoon. Arendse sê: “Die voorval het nie in die gebou gebeur waar die vroue woon nie. Die ander vrou woon in ’n kamer buite die gebou en is nie deel van ons program nie. “Sy het nie verblyf gehad nie en ons sou haar na ’n ander sentrum gestuur het. “Ná die voorval kan ons haar nie meer by die sentrum aanhou nie.” Die familie van die 27-jarige vrou beoog om ’n saak van seksuele molestering aanhangig te maak.