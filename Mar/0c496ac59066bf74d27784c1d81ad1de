WEELUISE is klaar genoeg van ’n pes. Maar jy moet ook weet van ’n byproduk van dié parasitiese klein bliksems. Hul poo, om presies te wees. ’n Mens se immuunstelsel skei histamien af om die liggaam te beskerm. Maar weeluise skei ook histamien af, wat vrek sleg is vir ’n mens se asem­halingstelsel. Die probleem is dat die wettertjies boonop vreeslik baie van die goed afskei. Die enigste manier om die probleem te verminder, is om jou beddegoed so gereeld as moontlik in baie warm water te was om die goggas dood te maak en dit goed uit te spoel om van hul poo ontslae te raak. Dit moet dan ook lank in die son hang. – Health24.com