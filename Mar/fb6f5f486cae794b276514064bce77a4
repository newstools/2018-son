DIE cops het toegesak op die aktrise Heather Locklear se huis – om ’n gun te soek. Polisielede het aan TMZ gesê hulle het ure lank in die Melrose Place-aktrise se huis in Thousand Oaks, LA, gesnuffel. Dit kom nadat hulle Heather verlede week vir huishoudelike geweld teenoor haar boyfriend gearresteer het. Sy het die cops gedreig as hulle ooit weer na haar huis toe kom, sal sy hulle skiet. By nadere ondersoek het dit uitgekom die voormalige Playboy-model (56) het inderdaad in 1985 ’n pistool op haar naam gekry. Van dié was daar egter geen teken nie, maar verdere stappe sal volg. Heather was nie tuis om die snuffelspan te skiet nie, maar in ’n medical treatment facility. Sy was blykbaar so dronk soos ’n lord toe sy toegekap is.