HAAR nuwe musiekvideo is uiteindelik uit, maar Taylor Swift kry reeds die wind van voor daaroor. Haar single Delicate het maar net Sondag verskyn. Sy het dit by die iHeart­Radio Music Awards uitgereik nadat sy as die Female Artist of the Year aangewys is. Vele fans het sommer onmiddellik gesê dis ’n rip-off van Spike Jonze se werk. Die popster dans in die voorportaal van ’n hotel. Jonze het in 2016 ’n advertensie van ’n reukweerder vir vroue gemaak met die aktrise van The Leftovers, Margaret Qualley, in die ad. Margaret dans ook soos Taylor in ’n rok rond terwyl sy gesigte trek. Mense het onmiddellik begin twiet dat dit definitief ’n copy van Margaret se dans­video is. Nóg iemand sê dis ’n rip-off van Jonze se Kenzo-video en die dansery is baie slegter. – DailyMail 