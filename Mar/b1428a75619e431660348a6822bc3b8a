Die Walliese-rugbyspan, Scarlets, het vandag aangekondig dat die Cheetahs-losvoorspeler, Uzair Cassiem, vir hulle geteken het. Die 28-jarige Cassiem, wat al agt keer vir die Springbokke uitgedraf het, sluit hom voor 2018/19 se PRO 14-kompetisie by sy nuwe span aan. Wayne Pivac, Scarlets se hoofafrigter, sê Uzair beskik oor die vaardigheide wat die Scarlets-manier van speel pas. “Hy is ‘n dinamiese speler wat daarvan hou om die bal te drae en ook die vaardighede hê om te offload. Hy is baie fisies en is ook goed in die lug,” sê Pivac. Cassiem, ‘n boorling van die Strand, sê die Scarlets is regoor die wêreld bekend en speel van hul beste rugby op die oomblik. “Toe ek vir Jon (Scarlets se bestuurder) en Wayne ontmoet was die klub se ambisies duidelik en die omgewing by die Scarlets is net wat ek nou nodig het.” Cassiem voeg by dat hy uitsien na die volgende hoofstuk in sy rugbyloopbaan, maar dat hy ook alles by die Cheetahs vir die res van die seisoen sal insit