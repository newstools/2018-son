CALEDON. – ’n Vermeende smokkelaar is vandeesweek op sy jaart afgemaai. ’n Bron sê Berelyn “Bieza” Moolman (24) van Protealaan is vyf keer raak geskiet. Hy is in die kop en bors getref. Hy is op die toneel dood. Son se bron sê die moordenaar het toe die liggaam ’n ent van sy smokkelhuis op ’n oop stuk veld gaan dump. Die bron sê Bieza het 200 Mandrax-tablette van ’n berugte druglord gesteel en jongens het reeds van Maandag- oggend af voor sy huis na hom geroep. ’n Oor-en-weer skellery het gevolg en die jongens is daar weg. Bevestig Hulle het egter die middag teruggekom en Bieza vol lood gepomp. Kapt FC van Wyk, ’n polisiewoordvoerder, het die voorval bevestig en gesê die man was reeds dood toe die polisie­ op die toneel kom. Die oorledene het ’n skietwond aan sy kop gehad. Van Wyk sê die omstandighede rondom die moord is in hierdie stadium­ nog onbekend en niemand is nog in hegtenis geneem nie.