DIE DA-vrouenetwerk (Dawn) en die DA-jeug (Day) in die Oos-Kaap het splinternuwe leiers gekies. Die benoemings hiervoor het Saterdag op Dawn se provinsiale kongres plaasgevind. Raadslid Georgina Faldtman is gekies om die Oos-Kaapse voorsitter van Dawn te wees. Sy neem die plek in van Celeste Barker, ’n LP. Barker was agt jaar die Dawn-voorsitter. Niemand is vir die amp van adjunkvoorsitter benoem nie. Dié amp sal later gevul word. Die gewone bestuurslede wat gekies is, sluit Marlene Ewers en Sophie Botman in. Beloof Saterdag is ’n Day-kongres in Queenstown gehou. Mawethu Kosani is aangewys as die nuwe provin­siale voorsitter van Day. Die leierskorps van Day en Dawn gaan kyk na uit­dagings wat die Suid­Afrikaanse jeug en vroue in die gesig staar. Hulle beloof om hard te werk om meer geleent­hede te skep vir die vroue en jong mense in die provinsie. Marius Hilton Roach is die adjunk- administratiewe voorsitter van Day. Die provinsiale adjunkvoorsitter vir media en reklame is Ayanda Given Nompume, terwyl Nomzekelo Yvonne Monakali gekies is as die adjunk- provinsiale voorsitter vir indiensneming en veldtogte.