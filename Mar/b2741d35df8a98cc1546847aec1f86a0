Liewe Antie Mona Ek het regtig Antie se raad nodig. Ek is al vier jaar in ’n verhouding en is baie lief vir my boyfriend. Die afgelope vier jaar het ek nie probleme met ander vroue gehad nie. Maar daar is ’n meisie wat die afgelope nege maande my ou­tjie se kollega is. My gut feeling sê vir my hulle het iets aan, want sy bel hom konstant. Ons het in die verlede ’n groot uitval oor haar gehad. Hy ontken natuurlik alles en raak so kwaad dat hy my wil slaan. Hoe moet ek die situasie hanteer? – via WhatsApp Die gevaarligte behoort te flikker die oomblik wanneer ’n ou jou wil slaan. Maak
 nie saak of daar waarheid in jou vermoede oor hulle twee is nie, hy het
 geen, maar geen reg om selfs net te oorweeg om sy hande vir jou te lig 
nie. Daar is perke in die professionele en persoonlike lewe. Hoekom bel sy hom? Het dit met werk te make? En selfs al is dit oor werk, is dit nie iets wat kan wag totdat hulle actually by die werk is nie? Dit klink nie of jy konkrete bewyse het dat hulle wel die kat in die donker knyp nie. Maar soms moet ’n mens eintlik net die stemmetjie en die alarmklokkies vertrou wat binne jou afgaan. Die
 een groot vraag wat jy jouself ook moet vra, is of jy regtig met iemand
 wil wees wat iewers diep binne hom nie twee keer sal dink om sy hande 
vir jou te lig nie. Is dit nie dalk beter om jou verliese te vergeet en aan te beweeg nie? Of wil jy eers die dag wakker word wanneer hy wel sy hande vir jou lig?