OM ’N mammie te wees is vir die pragtige Ciara heerlik. E! News het met die R&B- sangeres en ambassadeur van Pandora se “Shine”-juwele­versameling gesels oor haar kinders. Future Wilburn is nou drie jaar oud en Sienna Wilson amper een. Sy sê om haar en Russell Wilson se dogter groot te maak is “pret, maar anders” omdat sy lank net ’n seun gehad het. Ciara vertel sy vra haarself heeltyd of haar babadogter ook eendag ’n tomboy gaan wees. “Ek wil haar nie dwing om soos ek ’n tomboy te wees nie!” verklap sy. Ciara maak op die oomblik gereed om weer ’n album uit te bring. – eonline.com