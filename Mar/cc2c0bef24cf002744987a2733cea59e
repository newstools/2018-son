DIE tuberkulose-ambassadeur prins Nhlanganiso Zulu waarsku mense oor die gevare van die siekte. Hy’t dié week by ’n Wêreldteringdag-geleentheid in Durban gepraat. Zulu, wat ’n long weens TB verloor het, het mense aangemoedig om vir ’n TB-siftingstoets te gaan voordat dit te laat is. “Sewe jaar gelede is TB by my gediagnoseer. As ’n sur­vivor het ek besluit om ’n ambassadeur te word en mense oor die gevare van TB te leer,” het hy gesê. Zulu, seun van koning Goodwill Zwelithini, maan die siekte gee nie om oor jou afkoms nie. Dit worry nie of jy koninklik is of nie. – News24