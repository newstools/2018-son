KENDALL Jenner bly maar ’n paar tree voor die ander modelle. Die pragtige swartkop van Keeping up with the Kardashians is op die voorblad van die April-uitgawe van die tydskrif US Vogue. Die catwalk queen het ’n pienk rok aan en sy hou ’n kaketoe vas. ’n Opskrif is op die tydskrif: “Ek het letterlik niks om weg te steeks nie.” Die 22-jarige sê sy date tans die basketbal-ster Blake Griffin van die Detroit Pistons en sy sal graag kinders wil hê wanneer sy 28, 29 is. Dit volg ná rumours dat sy gay is. Sy het eers gesê sy en Blake is net vriende, toe sê sy dis lekker dat ’n geliefde nice met haar is. Oor die claims dat sy gay is, sê sy: “Dis omdat ek nie soos my susters is wat sê ‘hier is my boyfriend’ nie. “Ek sorg altyd dat ek onder die radar bly wanneer dit by ouens kom.” Kendall sê sy dink nie sy is biseksueel of gay nie. “Wie weet. Ek is oop om te eksperimenteer. Ek het niks daarteen nie, maar het dit nog nie gedoen nie. Maar ek is nie gay nie. Ek het niks om weg te steek nie.” – DailyMail