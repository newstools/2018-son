DIE Cobras beklee nou die boonste plek bo aan die Sun­foil- meerdaagse punteleer danksy 11.2 bonuspunte. Die wedstryd teen die Titans het gister op Eurolux Bolandpark onbeslis geëindig. Toe die manne blad skud, het die Titans in hul tweede beurt op 133/3 gestaan. Die Cobras het vroeër 460 lopies aangeteken in antwoord op die besoekers se eerste beurt van 435, almal uit. Uitstaande Die Titans is nou derde op die punteleer. Pieter Malan was met sy kalm 180 lopies in die eerste beurt weereens die uitstaande kolwer vir die Cobras. Dit is die tweede honderdtal in die wedstryd. Die Titans se Andrea Agathangelou het 105 lopies in sy span se eerste beurt gekry.