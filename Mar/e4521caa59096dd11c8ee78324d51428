EISH! Nóg ’n vrou het uitgepraat oor die disgraced Bill Cosby. Hordes dapper vroue het mos na vore gekom om oor sy seksuele smerighede te vertel. En nou berig Associated Press dat Lisa Bonet ook nou haar stilte verbreek het oor haar voormalige TV-pa. Sy sê sy is glad nie verbaas oor al daai aantygings nie. Want volgens haar het hy so ’n sinistere energie om hom gehad. Bonet het in ’n interview met die tydskrif Porter gesê sy was nie bewus van enige onbehoorlike gedrag deur Cosby op The Cosby Show en A Different World nie, maar het wel ’n “donkerte” aangevoel. Sy sê daar was net ’n donker tipe energie om hom; ’n sinistere energie wat nie weggesteek kon word nie. ’n Retrial staar Cosby nou in die gesig omdat hy in 2004 glo ’n vrou ge-drug en gemolesteer het. Aanklaers beskryf hom as ’n serial predator. Bonet en Cosby het mos jare gelede ge-clash oor haar rol in die R-rated-fliek Angel Heart met Mickey Rourke, as ek reg onthou. Hypocrite much?