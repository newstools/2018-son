DIE storm oor die porno-ster en die Orange Menace gaan nog aan. Stormy Daniels het dié naweek weer gepraat oor haar en Trump – nogal in 60 Minutes, die Yanks se weergawe van Carte Blanche. Hier het sy vertel hoe sy Trump eers gepiets en toe gestreep het. Stormy het gesê sy het hom in 2006 in ’n hotelsuite ontmoet. En toe piets sy hom met ’n uitgawe van die tydskrif Forbes – met hom voor op! Dis hiér waar hy die idee gekry het om haar in sy program Celebrity Apprentice te sit. En toe raps hulle mekaar. Stormy sê sy is nie ’n victim nie en haar storie is nie ’n #MeToo-oomblik nie. Sy sê ook Trump het haar vrae oor sy vrou, Melania (wat toe pas hul seun, Barron, gehad het) afgemaak deur te sê hulle slaap in verskillende kamers en dat Stormy nie oor haar moet worry nie. Sy sê ook sy is gedreig as sy oor die affair sou uitpraat.