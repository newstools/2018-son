DIE evangelis Angus Buchan is oortuig daarvan “It’s Time”, sy massa­-gebedsbyeenkoms dié naweek in Mitchells Plain, sal met reën geseën word, het hy Vrydag aan News24 gesê. “Vat jou seep en handdoek saam en neem die beste stort wat jy in drie jaar gehad het,” het hy bygevoeg. Buchan het telefonies met News24 gesels terwyl hy perd gery het om ’n blaaskans te vat van sy besige skedule. Hy’t gesê hy glo sy God sal Sy kant bring en broodnodige reën stuur na die dorre Wes-Kaap, wat weens die droogte tot rampgebied verklaar is. “Ek kan nie wag om te kom en my by julle aan te sluit nie. “Ek sien uit na die mense, die mense van Kaapstad,” het hy bygevoeg. – News24