BEAUFORT-WES. – Hy het al sy kinders aan die dood afgestaan en onlangs het sy vrou ook haar laaste asem uitgeblaas. Oompie Piet le Roux, wat nie sy ouderdom ken nie, is nou stoksielalleen en wil graag uitvind of sy twee jonger susters darem nog hier op aarde is. Hy sê sy een suster se naam is Sanna le Roux, maar hy kan nie meer die ander een se naam onthou nie. Afgehaak Le Roux sê hy het destyds na Beaufort-Wes getrek omdat werk maar skaars was op Middelplaas. Hier het hy sy toekoms­tige vrou ontmoet en hulle het later afgehaak. Le Roux sê hy het ses kinders by sy oorlede vrou gehad. Hulle is almal dood, en onlangs het sy vrou ook afgesterf. “Ek is alleen en hoop my twee susters leef nog,” vertel hy. Volgens Le Roux sal hy baie dankbaar wees as sy vervreemde susters hom by 079 901 042 kan bel.