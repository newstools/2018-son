DIE vonnisoplegging van die man wat teregstaan vir die dood van die Top Billing-aanbieder Simba Mhere, is tot 19 en 20 April uitgestel. Die verdediging het uitstel gevra omdat ’n verslag van die proefbeampte onvolledig is. Preshalin Naidoo, wat skuldig bevind is aan straf­bare manslag ná Mhere se dood in ’n motorongeluk, het Vrydag vlugtig in die landdroshof in Randburg verskyn. Hy is in Januarie op twee klagte van strafbare manslag skuldig bevind, asook van nalatige en roekelose bestuur. Sy tracker-toestel het gewys enkele minute voor die ongeluk het Naidoo 210 km/h gery. – News24