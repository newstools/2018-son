DIÉ resep is genoeg vir 8-10 falafel-poppers. Bestanddele: 410 g-blikkie keker-ertjies (chickpeas), gedreineer 2 knoffelhuisies, fyngemaak 5 ml (1 t.) komyn, gemaal 45 ml (3 e.) vars koljander, fyngekap 30 ml (2 e.) olyfolie 60 ml (4 e.) koekmeelblom sout en peper 8-10 heel jalapeños van Peppadew® 150 g halloumi-kaas, in dik stafies gesny Olie om mee te kook Sit voor saam met: . tamatie-en-uieslaai, grof gekap . tzatziki . suurlemoenwiggies Plaas die keker-ertjies, knoffel, komyn, koljander en olyfolie in die bak van ’n voedselverwerker en meng liggies. Voeg die meel by en geur met sout en peper. Meng weer. Stop elke jalapeño met halloumi-kaas. Bedek die popper met ’n dun laag falafel-mengsel. Verhit die olie in ’n pot of diepvetbraaier. Wanneer die olie warm is, braai die poppers ’n paar op ’n slag 2-4 minute of tot goudbruin en bros. Jy kan hulle ook gaar maak op ’n bakplaat wat met bakpapier uitgevoer is. Bak 10-15 minute teen 180 °C. Sit die Mezze-styl falafel-poppers voor met dik tamatie-en-uieslaai, tzatziki en suurlemoenwiggies. Hierdie poppers is ’n goeie toevoeging tot ’n mezze platter of as vulsel vir ’n pitabrood-shwarma. DIE mense van Peppadew® deel graag met ons hierdie heerlike resepte wat ’n mens met hul pikantrissie-produkte kan maak. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondagte plaas.