AARON Motsoaledi, minister van gesondheid, sê sy departement sal aanbied om familielede en slagoffers van die listeriose-uitbreking te help met moontlike hofsake as hulle die saak verder wil voer. Hy’t Donderdag ’n verklaring in die Nasionale Vergadering gelewer. In die debat daarna het Motsoaledi die DA beskuldig dat hy ’n verkiesingsveldtog op die slagoffers se rûe wil begin. Dit volg nadat Lindy Wilson, DA-LP, applous uit die galery gekry het toe sy die gesondheidstelsel as ’n “doodsvonnis vir die armes” beskryf het en gesê het mense moet hul vote verander. – News24