MOSKOU. – Wladimir Poetin het soos verwag ’n wegholoorwinning in die verkiesing behaal en sal die volgende ses jaar nog die president van Rusland wees. Poetin sal die land tot 2024 regeer, wanneer hy 71 sal wees en kragtens wet moet uittree. Teen daardie tyd sal hy al amper 25 jaar in beheer wees. Dit sal die langste wees dat iemand in beheer van Rusland is ná die diktator Josef Stalin. Poetin het sowat driekwart van die stemme gekry. – Reuters