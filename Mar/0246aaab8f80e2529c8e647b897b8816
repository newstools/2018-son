EK LIKE mos dié girl. Volgens You is Meghan Markle nou nog ’n stappie nader daaraan om ’n royal te word. Daily Mail het berig die voormalige Suits-ster is in ’n intieme 45 minute lange seremonie in die Church of England gedoop. Haar doop is gevolg deur haar aanneming in die kerk, wat beteken dat Meghan van nou af haar verloofde, prins Harry, kan join in die heilige Nagmaal. Die seremonie in die Kensington-paleis se Chapel Royal is gelei deur die aartsbiskop van Canterbury, Justin Welby. Die prins was natuurlik daar. So ook sy pa, prins Charles, dié se vrou, Camilla, en een van Meghan se vriendinne. Die koningin, prins Wil­liam en Katherine was nie by die do nie, maar Meghan se ouers kon darem daar wees. As Protestant sou sy op 19 Mei in die St. George-kapel met Harry kon trou, maar sy het op die doop besluit uit respek vir die koningin as die hoof van die Kerk van Engeland.