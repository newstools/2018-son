DIE cops moes ’n deur afbreek om by die lyk uit te kom. Só het Philippi se bloues toe afgekom op die lyk van ’n tienermeisie in Hanover Park. Mushfeeqa Hanslow (18) se oorskot is Dinsdag omstreeks 20:15 gekry. Toe die cops op die toneel kom, het hulle gesien die deur is gesluit en hulle moes dit oopbreek. Haar lyk is in die voor­kamer aangetref. Haar voete en hande was vasgebind. ’n Plastieksak was oor haar kop getrek. Sy is na verneem word in die kop gesteek. Mushfeeqa se hartseer ma, Ruwayda Adams (45), sê sy het haar dogter nog etenstyd gesien toe hulle in die sitkamer gesit en gesels het. Adams sê: “Sy en haar suster het later by die agterhek gaan staan toe iemand haar roep. “Sy het oorgegaan na die bure se huis. Sy was soos ’n huiskind daar en het soms daar oorgeslaap. “Ek het Mushfeeqa later gesoek, want sy het my selfoon by haar gehad. “Ek het haar heeltyd gebel, maar sy het nie die foon geantwoord nie. “Ek het niks onraad vermoed nie en ons het eers later die aand – toe my buurvrou van die werk af kom – die tyding gekry. “Haar deur was gesluit en sy kon nie by die huis ingaan nie. “Sy’t bekommerd geraak en die polisie gebel. “Die polisie het die deur oopgebreek en op Mush­feeqa se lyk afgekom.” Die polisie se forensiese span het gisteroggend steeds die moordtoneel gefynkam vir leidrade. Ruwayda is nog baie geskok oor haar jongste dogter se dood en weet nie hoekom sy vermoor is nie. Sy beskryf Mushfeeqa as ’n spontane persoon wat baie lief was vir dinge soos musiek en dans. Kapt. FC van Wyk, polisiewoordvoerder, het bevestig Mushfeeqa se lyk is in die voorkamer gekry. ’n Moordsaak is geopen en niemand is al in dié stadium gearresteer nie. Die polisie het die gemeenskap gevra om met inligting vorendag te kom en die tolvrye Stop Misdaad-nommer, 08600 10111, te skakel of die ondersoekbeampte, speurkaptein Gerald Gysman te bel by 079 894 1334 of by die landlyn 021 690 1517. Die skietvoorval het omstreeks 20:30 op die hoek van Military Road en Depsiton Cresent gebeur. Elroy Dass (30) is ook Sondag helder oordag in Hillview koelbloedig doodgeskiet. ’n Moordsaak word intussen ondersoek. Niemand is tot dusver in dié verband gearresteer nie.