EN DAAR pluk ek so ’n bietjie my moer vandag. Ek het ’n bietjie my respek verloor vir een van my favourite mense in Hollywood. Ek praat nou natuurlik van Jennifer Lawrence, daardie blonde Oscar-wenner. Hoekom? Want ek lees op HuffPost sy het met ’n ster van realiteits-TV in ’n moerse bekgeveg betrokke geraak. Dit op sigself is nie noodwendig ’n slegte ding nie, want Jen is mos nie op haar bek geval nie. Maar Jen het in ’n onlangse episode van Watch What Happens Live­ met Andy Cohen die arme Lala Kent van die realiteitsreeks Vanderpump Rules mos die C-woord toegesnou. Sy het gekla oor hoe Lala se persoonlikheid van reeks tot reeks verander. Waar sy eers probeer nice wees, dan bitchy en dan weer nice. “Ek is soos: Bitch, jy’s ’n c*nt,” het Jen bygevoeg. Lala het met reg teruggevuur deur te sê Jen is een van die hoogs betaalde sterre op aarde en sy beweer sy is ten gunste van vroue, maar dan noem sy ’n ander vrou die C-woord. “Jy’s gross.” In hierdie geval is ek wel aan Lala se kant. Dis een ding om uitgesproke te wees. Om on­nodig platvloers te wees, is iets heel anders.