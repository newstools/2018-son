DIE R&B-sangeres SZA het nie toegelaat dat ’n geskeurde ligament haar keer om by ’n konsert in die stad New York op te tree nie. Sy het Vrydagaand met ’n kruk op die stage gegaan en ’n stoel het op die verhoog vir haar gereed gestaan. SZA het haar voet verlede week by ’n show in New Or­leans beseer. Al is die 27-jarige beseer, het sy steeds met styl perform en ’n goeie vertoning gelewer. SZA het pienk slippers aangehad en haar regtervoet was in ’n stut. Ná haar eerste song het sy gesê sy het nie eintlik ’n plan verder nie. Sy het die mikrofoon vasgehou sodat sy staande kon bly. SZA het opgewonde gedans terwyl “Love Galore” gespeel het en op twee krukke geleun terwyl sy “The Weekend” gesing het. – AP