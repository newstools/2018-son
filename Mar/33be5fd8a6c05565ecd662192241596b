CHRIS Pratt, een van my favourite akteurs, is mos gesien waar hy saam met ’n mystery woman koffie gedrink het. En onmiddellik word in Hollywood gesê daar is ’n romanse, of dit nou waar is of nie. Anyway, ek lees op Just Jared hy is verlede week in Los Angeles met die blondine gesien. Die website kon nie uitmaak of dit net ’n vriendelike ontmoeting of ’n date was nie. Die 38-jarige akteur is sedert verlede jaar single nadat hy en sy vrou, die aktrise Anna Faris, uitmekaar is. Chris het ’n besige paar maande voor hom, want sy nuwe movie Avengers: Infinity War open aan die einde van April. Twee maande later begin draai Jurassic World: Fallen Kingdom, waarin hy die hoofrol speel. Die slimkoppe in die rolprentbedryf sê dié twee movies kan die grootste blockbusters in die somer in Yankland wees.