’N NUWE dag het vir ’n Oos-Kaapse Xhosa-groep aangebreek danksy die skepping van ’n natuurlewe-projek en mentorskapprogram vir die Likhaya Lethu Communal Property Association (CPA). Edna Molewa, minister van omgewingsake, het Woensdag die Double Drift Wildlife Economy-projek in die Groot Visrivier-natuurreservaat ge-launch om die Likhaya Lethu-gemeenskap te help. Hul grond is onder apartheid afgevat om die reservaat te stig. Die CPA van 1 500 lede het R6 miljoen gekry om die projek te vestig op die plaas Naudéshoek, wat vir hulle gekoop is toe hul grondeis in 2012 afgehandel is. – Traveller24