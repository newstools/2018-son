’N MAN het gister omstreeks 02:30 voor Kogelbaai dood­gebrand nadat hy in ’n kar­ongeluk was. Drie mense is lig beseer in die voorval. Volgens die Wes-Kaapse verkeershoof, Kenny Africa, was die mense op pad van Gordonsbaai na Rooiels. “Die bestuurder het beheer verloor en teen ’n steilte afgery. Die kar het aan die brand geslaan.” Volgens Africa het die bestuurder doodgebrand. Die ander insittendes is lig beseer. Die oorsaak van die ongeluk word ondersoek. – News24