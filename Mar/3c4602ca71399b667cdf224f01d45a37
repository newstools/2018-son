DIT kom dalk as ’n skok, maar Mariah Carey voel ’n veer vir die Grammys. People berig die vyfmalige Grammy-wenner het gesê haar siening oor dié awards het verander toe sy twee gewen het toe haar loopbaan pas begin het. Carey het aan V Magazine verduidelik as jy omgee oor ’n Grammy, moet jy songs voltooi binne die tydgleuf sodat jy ’n single in die somer kan hê. Dan moet jy wikkel en jou album uit hê voor die Grammys se dead­line. Maar sy is nou ashes. Want Mariah voel die Grammys is nie vir kunstenaars bedoel wat baie CD’s verkoop en gewild is nie, die Grammys “trek in die teenoorgestelde rigting”. Sy meen dit het haar oor die jare uit baie toekennings geskroef.