WIE het gesê die vrou en die eks kan nie oor die weg kom nie? Veral nie as die twee vroue ’n paar jaar gelede nie oor die weg kon kom nie... Gelukkig is die drama van die verlede verby en Swizz Beatz se vrou, Alicia Keys, en sy eks, Mashonda, kuier nou saam. Die twee kom nou sommer baie goed oor die weg. Soseer dat die R&B-sangeres Mashonda ondersteun met haar kunsuitstalling “Her Time Is Now”. Die uitstalling word deur die ArtLeadHer-groep gehou. Sedert die twee hul strydbyle begrawe het, lyk dit of Alicia en Mashonda ’n gesonde verhouding opgebou het. Hulle hou saam familiebyeenkomste, hou saam vakansie en verskyn selfs saam in musiek­video’s. En nou staan hulle mekaar selfs ook by in hul onderskeie ondernemings. – theybf