TWEE lesers kan ’n boek wen deur ’n SMS aan Son te stuur. .Die eerste boek is  Hartklop: Omnibus 3. Drie boeke is in die omnibus. In Heler van Skade ontmoet dokter Lucinda O’Neill vir Werner Huber, ’n siviele ingenieur wie se seun ’n tropiese siekte opgedoen het. In Die Dokter se Geheime Passie ken Janli en Christiaan, wat albei as dokters opgelei word, mekaar van kleins af. Sy is lief vir hom. Maar Christiaan stamp koppe met haar pa en broer. En in Ontmoet my in Patong gaan Laura Els terug na Thailand om haar belewenis van die tsoenami te verwerk. Sy ontmoet weer die sakeman Francis, wie se lewe sy destyds gered het .Die tweede boek is Die Lelike Eendjie. Lank gelede, toe diere nog kon praat, het Mamma Eend op ’n pragtige plaas gebly. Dit was lente. Onder ’n bos naby die rivier het Mamma Eend op vyf eiers gesit en broei. Eendag kruip vier eendjies uit die doppe, maar die vyfde eier broei nog nie uit nie. ’n Paar dae later broei ’n groot, lelike eendjie uiteindelik uit. Om te wen, moet lesers net ’n maklike vraag beantwoord. SMS die woord BOEK en die antwoord op die vraag onder na 35128 (elke SMS kos R1.50). Ons sal die wenners volgende week kontak. Die vraag is weer uit die Kaap se voorste showbiz- ­rubriek, Leon Bonthuys se “Lekke’ Djy”. Dié week se maklike vraag is: Watter aktrise met Suid-Afrikaanse bande is op die voorblad van Vogue?