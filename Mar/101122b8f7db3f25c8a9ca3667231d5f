ABIGAIL Ruiters (30) en haar boyfriend, Ameerudien Peters (26), sal ná amper ’n jaar hoor of hulle op borgtog vrygelaat gaan word. Hulle staan tereg vir die moord op Ruiters se 18 maande oue seuntjie, Jeremiah. Hulle word ook aangekla van kindermishandeling en verkragting. Die hofsaak is Vrydag weer eensuitgestel nadat die landdros wat die borgtogverhoor hanteer, nie beskikbaar was nie. Ruiters moes ook Vrydag in die kinderhof in Wynberg verskyn het. Sy het die hof vir ’n bewys gevra dat sy in die Kaapse landdroshof verskyn het. Bytmerke Ruiters se pa, past. Ronald Ruiters, het by ’n vorige hofverskyning gekla oor die staat die borgtog-aansoek onnodig uitrek. Die staat staan borgtog teen en verkies dat die twee in die tjoekie bly. Jeremiah het bytmerke aan sy penis gehad en sy arms en ribbes was gebreek. Sy skedel was ook gekraak en daar was swelling op sy brein. Die borgtog-aansoek sal op 13 April aangehoor word.