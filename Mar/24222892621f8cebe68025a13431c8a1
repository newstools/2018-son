BARBRA Streisand se geliefde hond Samantha is terug uit die dode. Wel, soort van ... Eonline.com berig die Hollywood-ikoon se hond is in Mei 2017 in die rype ouderdom van 14 oorlede. Maar die Oscar-wenner wou nie koebaai sê nie en het haar geliefde brak sommer twee keer laat kloon! Sy het eenkeer gesê Samantha is soos die dogter wat sy nooit gehad het nie. Dus het sy haar tot die wetenskap gewend om die hond te preserve. Barbra het aan Variety vertel sy het selle uit Samantha se bek en pens gevat en dit gebruik om twee honde, Miss Scarlett en Miss Violet, te laat kloon. Barbra sê: “Hulle het verskillende persoonlik­hede. Ek wag vir hulle om ouer te raak sodat ek kan sien of hulle Samantha se bruin oë en ernstigheid het.”