JA-NEE, nou het ek ook alles gehoor. Associated Press berig Brad Pitt en die grote Leonardo DiCaprio gaan saam in ’n movie te sien wees waarvan Quentin Tarantino die regie sal behartig. Die fliek se titel is Once Upon a Time in Hollywood. Klink al klaar soos iets wat jy sal wil gaan sien, nè? Die rolprent sal volgens Sony op 9 Augustus 2019 begin draai. Maar hier’s die kinkel in die kabel: Dit speel af in 1969 in Los Angeles en die hele storie gaan oor die Charles Manson-saga. Nie een van die twee akteurs is in die rol van Manson nie. Hulle albei speel sukkelende akteurs. DiCaprio vertolk die rol van ’n voormalige ster in ’n western-TV-reeks en Pitt is te sien as sy stunt double. Jy lees reg: stunt double. Die twee woon langs Sharon Tate. Sy is destyds deur die Manson-groep vermoor. Die moorde het omtrent skokgolwe deur Yank­land en die wêreld gestuur. Hierdie sal Tarantino se negende outing wees. Kan nie wag nie ...