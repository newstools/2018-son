’N KALIFORNIESE kitskosrestaurant het die jongste werker in sy kombuis onthul: ’n robot genaamd Flippy, wat burgers maak. Die CaliBurger-franchise het bekend gemaak sy Pasadena-tak is die eerste eetplek met ’n robot in diens. Flippy is deur Miso Robotics ontwikkel. Beamptes sê Flippy het ’n menslike helper nodig om die patties op die grill te sit, maar dan neem hy as kok oor. David Zito, die CEO van Miso, sê daar sal altyd mense in die kombuis van die toekoms wees, maar robotte sal hulle help. – UPI