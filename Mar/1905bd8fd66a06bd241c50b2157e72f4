OUD maar nog nie koud nie, nè? Ek meen die vrou is 44 en kyk hoe lyk sy nog! Ek praat nou natuurlik van die supermodel Heidi Klum, seker die bekendste Victoria’s Secret Angel en Sports Illustrated-model van alle tye. En nou sê Just Jared vir my die girl het wragtag nóg ’n lingerierange uitgebring genaamd Heidi Klum Intimates. Maar sy het nie sommer enig­iemand anders laat pose in hierdie skimpy goetertjies vir die 2018 campaign nie. Sy het ge-strip en sommer self ge-pose! Die koketterige kiekies is deur die bekende fotograaf Francesco Carrozzini geneem. Heidi sê elke reeks moet ’n storie vertel en sy kies verskillende materiale en style wat ook gemaklik moet wees en support moet gee. Ek het tot die slotsom gekom (nadat ek die kiekies goed bekyk het) dat Heidi elke paar jaar ge-clone word, want só mooi kan een vrou nie heeltyd bly nie ...