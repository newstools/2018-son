FAMILIE van René Roman (13) en ondersteuners van die tiener se moordsaak moet nou eers tot Augustus wag voordat die verhoor gaan begin. René, van ­Lavender Hill, het in April 2017 spoorloos verdwyn op pad na ’n huiswinkel wat skaars 12 m van haar huis af is. Ná omtrent twee ­weke se gesoek is ­haar naakte lyk onder ’n mat in ’n hokkie in dieselfde straat as haar ouerhuis gevind. Andrew Plaatjies (52) is van die moord op René aangekla. Hy het Vrydag in ’n laaste voorverhoor verskyn. Die hof het gehoor dat Plaatjies reeds verskeie bekentenisse gemaak het, maar dat die staat en sy lawyer nog daardeur moet werk. René se ma, ­Chrissandra Jacobs, was Vrydag weer by die hof. Haar agt maande oue baba was ook by haar. Sy sê ondanks die joy wat die nuwe kleinding in haar lewe bring, is die verlange na René steeds groot. “Ek mis haar nog elke dag.” Jacobs sê hulle is dankbaar dat die saak uiteindelik kan begin, hoewel dit nog maande tot Augustus is. Die saak is op 20 Augustus weer in die hof. Die 49-jarige Mario César Deus Yela staan tereg op twee klagte van moord op die driejarige Octavia en Maximo. Sy eksvrou, Julia Engelhorn, het die kinders se lykies op 6 April 2017 in sy vakansiewoonstel in Houtbaai aangetref. Christo­pher September, Larry John­son, Taswill Kriel, Morné May, Mirriam Johnson (Larry se ma) en Kido staan almal tereg vir die moord op Zahnia. Kido en Mirriam het glo gehelp om die kar waarin Zahnia se skieters was, weg te steek. Zahnia is op 30 Desember 2016 op haar pa se skoot in Ocean View doodgeskiet. Regter Mushtak Parker het ’n lasbrief vir Kido se inhegtenisneming uitgereik. Hy het ook haar borgtog teruggetrek. Die Zahnia-saak draai weer op 4 Mei in die hof vir ’n voorverhoor.