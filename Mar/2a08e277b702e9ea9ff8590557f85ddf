MILO Ventimiglia, wat die rol van die geliefde Jack Pearson in This Is Us vertolk het, het sy kenmerkende snor afgeskeer om finaal bande met die karakter te verbreek. Page Six berig dit het fans se hart gebreek toe hy die snor en sy hare ná die tweede reeks geskeer het. Die stilis Ashley Streicher was vir die nuwe look verantwoordelik. “Hou dit in die familie #ThisIsUs einde van die reeks vir Milo Ventimig­lia,” skryf Ashley onder ’n foto van die nuwe look. En hier kom ’n spoiler alert vir diegene wat nog nie reeks 2 klaar gekyk het nie. Fans was baie hartseer toe Milo se karakter aan ’n hartaanval dood is. Dít was nadat hy te veel rook ingeasem het toe hy Kate se hond uit hul brandende huis wou red.