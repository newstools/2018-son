’N NUWE Amerikaanse studie het bevind die wettiging van dagga lei tot ’n afname in die gebruik van alkohol. Die studie het ten doel gehad om die verhouding tussen dagga en alkohol te ondersoek. Die navorsers het bevind die verkope van wyn en bier daal met 13% nadat mediese dagga in enige streek gewettig word. “Ons bevinding kan help om die kommer te besweer dat die wettiging van dagga net die maatskaplike en gesondheidsgevolge van alkoholverbruik vererger,” lees een van die laaste paragrawe. – SSRN.com