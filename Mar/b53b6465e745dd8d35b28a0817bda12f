JERUSALEM. – Wysigings aan die krygshofstelsel in die besette Wesoewer het nie die “sistemiese skending” van die regte van Palestynse minderjariges gekeer nie, sê ’n NGO. Die menseregtegroep B’Tselem sê die jeugkrygshof, wat in 2009 begin is om “minderjariges se regte beter te beskerm”, het misluk. Jong verhoorafwagtendes moes korter aangehou word, maar dié stelsel het gemaak dat sake meer dikwels uitgestel word. – AFP