DAAI kontroversiële Amerikaanse komediant Kathy Griffin (57) is mos nou besig met ’n comeback. Nege maande gelede was sy kniediep in die kookwater omdat sy ge-pose het met ’n fake afgekapte en bebloede kop van Donald Trump, omstrede president van Amerika. Nadat daai image viral gegaan het, het sy die meeste van haar werk verloor. Haters was ook volop. Associated Press berig nou Griffin het op die televisienetwerk HBO se talk show Real Time with Bill Maher gesê sy het shows geboek in die Carnegie Hall in New York en in die Kennedy-kunssentrum in Washing­ton. Dis basies in “Trump se agterplaas”. Sy en Maher het onder meer gepraat oor die backlash ná die Trump-foto en oor die shows wat sy verloor het. Griffin het vertel sy maak nou maar nog net haar tone nat as dit by toere kom, want die president, ’n lid van die Republikeinse Party, wil eintlik hê sy moet nooit weer werk nie. Die komediant moes oorsee gaan toer, want Yankland het te warm geraak. Sy is glo ook omtrent op elke lughawe voorgekeer. Griffin het Maher bedank en gesê hy is omtrent die enigste celeb wat haar bygestaan het. Kom ons kyk maar hoe die ding uitwerk, want Trump is ’n vindictive boelie wat nooit vergeet nie.   