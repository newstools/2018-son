’N TRIGGER-HAPPY dikding van die Fancy Boys in Mitchells Plain het van sy eie medisyne gekry. Die 30-jarige bendeleier, bekend as Kadaki, is vol lood gepomp nadat hy op onskuldige mense in Tafelsig losgebrand het. Die voorval het Saterdag om en by 11:45 in Robinsonstraat gebeur. Kadaki, wat in Woodlands gewoon het, het glo gedink ’n groep vroue en manne wat oorkant ’n veldjie gestaan het, behoort aan die Americans-bende. Volgens inwoners het Kadaki glad nie omgegee of hy mense raak skiet nie. Inwoners het gister aan Son gesê hy het op en af geloop en op die groep geskiet. Gelukkig is geen inwoners in die wilde skietery gewond nie. Kadaki se uurglas het egter leeggeloop toe vier Americans-bendelede oor die veld geloop en op hom geskiet het. Hy is in die kop getref en is op die toneel dood. ’n Inwoner wat verkies om anoniem te bly, het gesê: “Die outjie is ’n Fancy Boy en het op die mense geskiet “Ons ken hom nie, want hy woon nie hier nie.” Nog ’n bekommerde vrou het gesê: “Die man het helder oordag hier kom skiet. Ons kan dit nie eens waag om uit te gaan nie, want dan beland jy in gangsters se kruisvuur.” Niemand is tot dusver gearresteer nie en ’n moorddossier is aangelê. Steenfield, wat saam met sy meisie was, is ’n hanetree van hul huis in Electrastraat doodgeskiet. Steenfield is in die kop getref. Volgens die inwoners was hy nie ’n gangster nie. Hulle sê die jongens het hom ingewag oor ’n voorval die vorige aand by ’n dobbel-game. Die cops het reeds twee verdagtes gearresteer. ’n Moorddossier is ook aangelê.