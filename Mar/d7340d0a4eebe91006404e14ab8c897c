GEORGE. – ’n Seun (16) het die naweek uit die kake van die dood ontsnap nadat youngsters hom met pangas en messe gejaag het. Die laaitie het alleen naby ’n spaza shop in die Bangalows-deel van die township Thembalethu in George gestap toe vyf young­sters hom ander. Die gr. 11-leerder is rondgestoot en gestamp. Toe hy op die grond val, is hy geskop. Hy het ontsnap en na huise daar naby gehol. Die slagoffer het kneusplekke opgedoen en ’n diep steekwond aan sy kop. Tienerbendes ’n Inwoner het gesê die seun was byna dood. Volgens inwoners is aanvalle deur tienerbendes algemeen in Thembalethu. Die laaste tyd was daar glo dikwels aanvalle in onder meer Lawaaikamp. Inwoners beweer skool-dropouts vorm die groepe. Volgens ’n polisiewoordvoerder, kapt. Dumile Gwavu, is dié groepe ’n groot probleem. Inwoners word gevra om die aanvalle aan te meld by 044 802 8916.