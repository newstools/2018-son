MILTON KEYNES. – Homer Simpson van die TV-programreeks The Simpsons is ’n vrou. Dít is volgens ’n bestuurs­lisensie wat ’n vrou aan die Thames Valley-polisie gewys het. Die polisiebeamptes het die naweek in ’n post op sosiale media bevestig dat ’n vroulike bestuurder hulle probeer con het met die fake bestuurs­lisensie. Hulle het haar in die dorp Milton Keynes in Engeland afgetrek. Die vrou het toe die lisensie, wat selfs die Simp­sons se huisadres in Springfield op het, asook Homer se geboortedatum, aan hulle gewys. Sy is dadelik gearresteer. – Mirror