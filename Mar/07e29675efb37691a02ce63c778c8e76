DIS byna weer tyd om die mooiste vrou in die land te kies en ’n road show vir Mej. Suid-Afrika se streeksdeelnemers is aan die gang. Oudisies word die naweek in die Wes-Kaap by die GrandWest-casino, by Entertainment World en by Sun Park gehou. Sewe deelnemers sal deurdring na die volgende ronde. Drie van die kwalifiseerders is van die Universiteit Stellenbosch. Die ander is van Bergville in KwaZulu-Natal, asook twee van Mpumalanga. Die pragtige Tamaryn Green (23) van die Paarl studeer medies aan die Universiteit van Kaapstad. Van die ander meisies met Kaapse bande wat gekwalifiseer het, is Thoko­zile Mbatha (26) van Kimberley in die Noord-Kaap wat nou in Kaapstad swot, Altina Vries (26) van Steinkopf in die Noord-Kaap wat in Kaapstad werk en Tamarin Bensch (25) van Somerset-Wes. Die nuwe Mej. Suid-Afrika sal op 27 Mei gekroon word.