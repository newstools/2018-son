VERWAG ’n wêreldklastyd van die naelloper Akani Simbine wanneer die Suid-Arikaanse senior-atletiekbyeenkoms van Donderdag tot Saterdag in die Pitditch-stadion in Pretoria plaasvind. Só sê sy afrigter, Werner Prinsloo. Kenners was verlede Woensdagaand effe verras toe Simbine op die Grand Prix-byeenkoms by Tukkies ’n wentyd van 10.05 sek. aangeteken het. “Nee, moenie bekommerd wees nie, Akani sal dié naweek ’n vinniger tyd opstel. “Ek sou bekommerd gewees het as Akani 9.92 gehardloop het, want ek glo dis nie hoe jy begin nie, maar hoe jy eindig. “Daar is nog ’n lang seisoen oor en dit was maar Akani se eerste wedloop,” sê Prinsloo. “Ek is heel tevrede met sy tyd van 10.05. Ons wil nie nou al wedlope onder 10 sekondes aflê en wanneer dit die einde van die seisoen werklik saak maak, sukkel jy om daai tye te haal nie. “Ons werk in ons oegensessie kliphard daaraan met ons vaartversnelling oor die eerste 60 m. “En dit is presies wat ons verlede Woensdagaand ook gedoen het. “Daarom is ek oortuig Simbine sal in die halfeind- of eindronde onder 10 sek. hardloop. Simbine sal ook onder die 20 sek. mik in die 200 m-wedlope. – SuperSport