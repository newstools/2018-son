SY HET die wêreld aan haar voete met haar musiek. Maar dié week in ’n onderhoud met dr. Phil het Demi Lovato vertel sy het selfmoordgedagtes gehad toe sy maar sewe jaar oud was. Die sangeres veg teen ’n verskeidenheid siektes – bipolêre versteuring, ski­sofrenie, depressie en angstigheid. “Ek was sewe jaar oud toe ek die eerste keer aan selfmoord gedink het. “Die dood het my bekoor.” Dié boorling van Texas sê die selfmoordgedagtes kom al aan vandat sy geboelie is. Sedertdien het sy soortgelyke donker denke gehad weens emo­sionele woelinge en trauma. “Dit het gereeld teruggekom toe ek met depressie en bipolêre versteurings gesukkel het.” Demi vertel haar ma was later bang om haar soggens wakker te maak, want sy het nie geweet of sy dood of lewend was nie. – DailyMail