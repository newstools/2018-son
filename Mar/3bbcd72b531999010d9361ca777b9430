’N VERMEENDE kinder­verkragter wat gister ver­onderstel was om sy lot in die Baaise hooggeregshof aan te hoor, het nie uitgesteek vir die uitspraak nie. Nceba Mdingi (38) van Mother­well staan tereg op twee aanklagte van verkragting. Maar aangesien Mdingi ’n no show was, kon regter D. Chetty nie die uitspraak lewer nie. Mdingi se regsverteenwoordiger, Xolile Bodlo, het aan die hof gesê hy het Mdingi op sy selfoon gebel. Lasbrief Bodlo het gesê ’n vrou het sy kliënt se foon geantwoord en gesê dié is reeds 07:00 van die huis weg hof toe. Chetty het onmiddellik ’n lasbrief vir Mdingi se inhegtenis­neming uitgereik. Mdingi is daarvan aangekla dat hy ’n 15-jarige meisie op 19 Desember 2016 twee keer verkrag het. Dit was na bewering naby Arundel Bricks langs die Addo-pad in die Coega-gebied. Die meisie het vroeër getuig dat Mdingi haar gewurg en aan die wang gebyt het voordat hy haar twee keer verkrag het. Adv. Garth Baartman is die staatsaanklaer.