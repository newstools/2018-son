WAT is ’n gossip-blad tog sonder ’n Kardashian fix? TMZ berig Kim Kardashian het een legal hoofpyn minder. Dít is nadat sy ’n skikking bereik het met SnapLight, ’n maatskappy wat verligte phone­ covers maak om selfies te neem. (Wat anders?) SnapLight en Kim se company, Kimsaprincess Inc., het ’n ooreenkoms bereik nadat SnapLight die selfiekoningin-hulle vir $100 miljoen (sowat R1,17 miljard) gedagvaar het. Hulle voer aan Kim se vennootmaatskappy LuMee vervaardig en verkoop soortgelyke verligte phone covers waarvoor SnapLight die patentreg reeds drie jaar vroeër bekom het. Luidens die regsdokumente is die SnapLight-saak gestop en Kim se regspan is moerse verlig. Dis nie duidelik of Kim se span geld uitbetaal het om die probleem te laat weggaan nie. LuMee en SnapLight was voorheen in ’n soortgelyke lawsuit betrokke, maar dié is uitgegooi. Nou kan Kimmie mos weer lustig kaalselfies neem...