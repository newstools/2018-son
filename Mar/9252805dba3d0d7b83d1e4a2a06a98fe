MOSSELBAAI. – ’n Man is in ’n pulp gemoer oor hy ’n skaapkop van ’n vleis­trokkie gesteel het. Die verdagte (26) is daarna deur twee mans en ’n vrou aangeval. Die trok van die slagpale vervoer afvalvleis. Die vermeende skaapkopdief het wonde aan sy gesig en nek opgedoen toe daar vuis ingelê is op hom. Lindiwe Sewulana, die eienaar van ’n vleisstalletjie, vertel die ou is vasgekeer toe hy betrap is met die plastieksak waarin die skaapkop was minute nadat dit van die trokkie verdwyn het. “Hy is deur die twee mans en ’n vrou gekonfronteer en hy het aggressief geraak. “Hulle wou by hom weet waar kom hy aan die skaapkop en toe hy nie kon explain nie, is hy geslat.” Die slagoffer het probeer verduidelik dat hy nie weet waarom hy aangeval is nie. Hy het in sy verdediging gesê: “Ek is al drie jaar werkloos ...”