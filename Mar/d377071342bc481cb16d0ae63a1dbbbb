BOEKAREST. – Constantin Reliu van Roemenië het in Januarie uitgevind hy is dood. Hy het langer as 20 jaar in Turkye as ’n sjef gewerk. Toe hy terugkeer Roemenië toe, het hy uitgevind die hof het hom dood verklaar. Sy vrou het niks van hom gehoor nie en aansoek gedoen dat hy dood verklaar word. Nou beleef Reliu ’n ware nagmerrie om die owerhede te probeer oortuig hy lewe wel. ’n Hof het Donderdag besluit om nie sy doodsertifikaat om te keer nie omdat Reliu “te laat” daarvoor aansoek gedoen het. Die hof het gesê die besluit is finaal. – AP