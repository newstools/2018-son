DIE Stad Kaapstad se ontsoutingsaanleg by die V&A Waterfront sal in die tweede helfte van Maart in bedryf wees. Só het Ian Neilson, onderburgemeester, Donderdag op ’n nuuskonferensie gesê. Hy het beklemtoon dat inwoners steeds water moet bespaar om Dag Zero te vermy. Die V&A-aanleg sal sowat 2 miljoen liter water per dag verskaf. Dit is deel van langtermynplanne vir waterverskaffing wat nie van damme afhanklik is nie. Die vlakke van damme wat Kaapstad van water voorsien, lê weens die droogte op 24%. Drie ontsoutingsaanlegte word op die oomblik vir Kaapstad gebou. – News24