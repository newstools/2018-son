NOU is die tyd dat die ware aanbidders na vore moet kom! Die gospelsanger Spencer-Jon Kennedy van Blue Downs sê die tyd van mense entertain, is verby, want die wêreld is in pyn “Deur gesalfde gospelmusiek kan ons dit bereik – met God se genesing,” sê hy. “Toe Kirk Arendse my vra om deel te wees van die Gospelfest het ek so nederig gevoel, want ek kry die geleentheid om die verhoog te deel met talle top-gospelkunstenaars van Kaapstad.” Kennedy werk tans hard aan die voorbereidings vir sy eerste live DVD recording, wat gehou sal word op 1 Julie 2018. Hy is baie opgewonde, maar ook bang, want dis ’n groot verantwoordelikheid. Hy voeg by: “Die Here het my geroep na die berg om Sy aangesig te soek en deur my musiek tot die volk te spreek.” “Dis hoog tyd dat die aanbidding in die kerk herstel word, want die Here wil vir ons groot dinge doen.” Kennedy sê hy wil die werk van die Here reg doen en wil gehoorsaam wees aan dit waarvoor die Here hom geroep het. Hy werk tans in die ateljee aan sy album met die bekende vervaardiger Marco van der Merwe. Hy sien uit daarna om die produksie met sy fans te deel. Die gospelkunstenaars wat hom inspireer, is Neville D, Dr Tumi, Todd Dulaney en Travis Greene. Kontak sy bestuurder, Alexi, by 073 681 6246 of stuur ’n e-pos na sjbookings@gmail.com.