EISH! En daar dog ek dié girl is ’n slimkop met allerhande grade ná haar dae in die Harry Potter-flieks. Maar dit blyk Emma Watson, wat deesdae ook ’n aktivis vir die Time’s Up-beweging is, kan nie spel nie. Time’s Up is die beweging wat gestig is teen seksuele teistering van vroue in showbiz. Ek lees op Huffpost sy het haarself effens in die verleentheid gestel op ’n after party ná die Oscar-toekennings. Op dié paartie, wat deur Vanity Fair gereël is, het sy gespog met ’n tydelike tattoo op haar arm. Die enigste fout met die prentjie was dat daai tat “Time’s” verkeerd gespel het as “Times”, sonder die afkappingsteken. Diegene wat simpatiseer met Emma, sê, dit verwys na die hashtag #timesup. Dit het internet-gebruikers steeds nie gekeer om bat­shit te raak oor die spelling nie.