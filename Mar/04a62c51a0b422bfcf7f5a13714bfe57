INFORMELE nedersettings is oorstroom, hokkies is beskadig en sinkgate groot genoeg om ’n motor in te sluk, het in Gauteng verskyn ná die swaar reën Donderdag. Die informele nedersettings in Tshwane, Soshanguve, Mamelodi en Ga-Rankuwa is swaar deur vloede getref. Johan Pieters, woordvoerder van Tshwane se nooddienste, het Vrydag gesê nooddienspersoneel is na dié areas gestuur. Pieterse het bygevoeg ’n sinkgat is op die R55-pad aangemeld. “Blykbaar het ’n motor laas nag (Donderdag) in die sinkgat vasgesit, maar dit is deur ’n insleepdiens daar uit getrek.” – News24