Liewe Antie Mona Ek is ’n 17-jarige meisie en my eks is so 18/19 jaar oud. Hy het ’n meisie, maar wil nog by my slaap. Wanneer ek nee sê, dan gee hy my ’n hartseer gesig en sê ek was nooit lief vir hom nie. Antie, ek is baie lief vir hom en hy weet ek kan nie eintlik nee sê nie. Hoe sê ek nee? – via WhatsApp Jy begin nee sê deur te besef hierdie mannetjie misbruik jou eintlik net. Hy
 het dan ’n meisie. Dink jy hy kom uit liefde na jou toe? Nee, hy kom om
 sy rug leeg te maak en sad gesiggies te kom trek sodat jou panty se rek
 pap kan word. Op 17-jarige ouderdom is daar baie ander goed as seks waarmee jy jou kan besig hou. Moenie
 dat hierdie aspek van die lewe – iets wat eintlik vir grootmense bedoel
 is – jou só kafdraf dat daar eendag niks gaan oorbly vir die man wat 
waarlik lief is vir jou nie. Hierdie mannetjie speel lekker op jou “jy is nie lief vir my nie”-naïwiteit. Dit is tyd dat jy hom sien vir die uitbuiter wat hy is. Sê nee en laat dit ’n ferm nee wees. Sê vir hom as hy weer sy luck gaan kom try, dan gaan jy sy meisie van sy dinge vertel. En as hy iets wil hê, kan hy dit mos by sy meisie gaan kry. Hou op om die maklikste meisie in die verhaal te wees!