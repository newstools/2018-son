SURPRISE, surprise. Selena Gomez en Justin Bieber vat wéér ’n blaaskans. Volgens E! News het talle bronne (wie dan anders?) gesê die twee bekende popsterre het weer eens tyd apart van mekaar. Die twee was natuurlik al voorheen saam, maar het dan opgebreek en weer opgemaak. In 2014 het hulle opgebreek, maar toe weer relatief onlangs opgemaak. ’n Bron sê: “Die twee verskil oor etlike goed, maar het onlangs weer ’n groot uitval gehad en toe besluit om weer op te breek. “Maar hulle is steeds in kontak met mekaar en hul feelings vir mekaar het nie verander nie.” Toe hulle weer onlangs opgemaak het, is hulle saam in Mexico, Jamaika, Seattle en Laguna Beach gesien. Selena (25) het die 24-jarige Biebster glo ’n dag voor sy verjaardag gesien. Hy het op 1 Maart verjaar. – Channel24