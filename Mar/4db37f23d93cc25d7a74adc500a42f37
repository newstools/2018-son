EK KAN nie die k*k opmaak nie, al wil ek ook! Daai aktrise Tiffany Haddish het dié week die internet gebreek nadat sy details saam met die tydskrif GQ gedeel het oor ’n aandjie saam met Beyoncé. Hierin sê sy iemand het ’n hap uit Bey se gesig probeer vat! Haddish sê daar was die een aktrise wat blykbaar hoog op dwelms was. En toe na Beyoncé gegaan en haar in die gesig gebyt het. En toe storm Bey weg na Jay-Z (haar hubby) toe. En een van Beyoncé se vriende het toe verby gestap en aan Haddish gesê sy kan nie glo dat daai heks Beyoncé wraggies gebyt het nie. Maar Haddish wou natuurlik nie sê wie die skuldige is nie, en toe gons die internet oor wie dit kan wees. Op sosiale media is allerhande meme versprei en teorieë oor wie dit was, kruip oral rond. Wat ek dink? Nice publicity stunt met geen gronde van waarheid nie. Want Beyoncé se agent weet g’n niks van hierdie voorval nie.