THEODORE Petrus se slagspreuk as life coach is “Become your­ best self” en dit is waarmee hy probeer om jong mense te help. Petrus, ’n boorling van Uitenhage en dosent aan die Universiteit van Fort Hare, meen ’n groot rede vir die probleme in bruin gemeenskappe is die gebrek aan life coaches wat soos mentors – veral vir die jeug – kan optree. “Dit lyk asof die verwagting is dat hierdie verantwoordelikheid op onderwysers in die skole moet rus, maar soos ons weet, is dit ’n onmoontlike saak.” Petrus sê sy hoofdoel as life coach is om iemand te neem van waar hy/sy tans is, na waar hy/sy graag wil wees, veral in terme van hul persoonlike ontwikkeling. Hy leer mense: Volgens Petrus het hy in 2017 die idee gekry om life coaching te doen. “Ek wou al geruime tyd so iets doen, maar ek het eers in 2017 ernstig daaroor geword. “Ek het ’n kursus gedoen en daarna ’n kwalifikasie in Life Coaching­ voltooi. “Maar ondanks die kwalifikasie is die dinge waaroor ek konsulteer, vaardighede en kennis wat ek oor die jare opgebou het.” Hy voeg by as dit nie vir sy eie ondervinding en kennis was nie, sou hy sekerlik nie in ’n posisie gewees het om ander te help nie. “Nou, as ons kyk na ons gemeenskappe, veral onder ons bruin mense, is daar inderdaad groot nood vir mentors en life coaches om veral die jeug te help met lewensvaardighede. “Ek het gevoel dit is ’n ideale geleentheid vir my om op hierdie gebied my bydrae te lewer. “Ek dink so daaraan – ek het ’n verantwoordelikheid om terug te gee aan die gemeenskap wat my grootgemaak het.” Petrus voeg by dat hy sy dienste deeltyds aanbied omdat hy voltyds vir ’n universiteit werk. “Ek werk hoofsaaklik met individue in ’n one-on-one-formaat (óf face-to-face óf per e-pos). “Indien nodig, en afhangende van die kliënt(e), kan ek ook bespreek word om werksessies aan te bied of te fasiliteer.” Hy sê hy kan laasgenoemde vir kerke en organisasies aanbied. “Ek glo soos die Griekse skrywer Nikos Kazantzakis dat in order to succeed, we must first believe that we can.” E-pos (verkieslik): theo1.tp77­@ gmail.com Sel: 072 284 3156 Facebook: www.facebook.com/tsplifecoach LinkedIn: www.linkedin.com/in/theodore-petrus