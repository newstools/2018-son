TOLSTOY was reg: Gelukkige gesinne het baie gemeen deurdat hulle dieselfde basiese eienskappe deel. Kundiges meen ’n paar basiese gewoontes kan die sleutel tot ’n liefdevolle, vrolike huis wees. Maak tyd vir drukkies. Gesinslede kan nooit ’n oordosis drukkies onder mekaar uitdeel nie. Dit is belangrik dat gesinslede liefdevol met mekaar moet verkeer, op te snuggle, saam te lees, speletjies te speel of sommer net te gesels. Dié soort intimiteit help kinders om liefgehê en veilig te voel, en dis pret vir ouers. Sing saam; leef saam. Die Von Trapp-familie was reg: Om saam te sing is ’n wonderlike manier waarop ’n familie kan bond. Maak jul eie lirieke op vir bekende tunes; dans in die leefkamer met jou kinders en laat hulle hul kamers op die maat van musiek skoonmaak. Ruim tyd in vir pret. Dis goed dat jy jou kinders aanmoedig met hul skoolwerk en buitemuurse aktiwiteite, maar te veel klem daarop kan spanning en angs skep. Ruim tyd in vir aktiwiteite wat niks anders is as om met jou familie te bond nie. Dit kan enigiets wees – speletjies, ’n partytjie, stap – wat ook al. – rd.com