Liewe Antie Mona Ek is K van K en ek sit met ’n groot probleem. Ek is tans in ’n verhouding van drie jaar. Dis nie regtig ’n verhouding soos in ernstig nie. Ons is maar net friends met benefits, soos hulle dit sal noem. Maar vir die afgelope twee jaar het ons elke naweek saam geslaap. Of soms al oor ’n maand. Ons het al baie wonderlike dinge gedoen. Ek is baie lief vir hom en wil hom nie verloor nie. Hy beteken die wêreld vir my. Maar ek weet nie of hy dieselfde oor my voel nie. – via WhatsApp En watter meisies wil dan vir altyd net ’n man se “benefit” wees? Waar dit dalk vir hom net oor seks gaan, het jy gevoelens vir hom ontwikkel. Al manier hoe jy klarigheid sal kry, is om hom reguit te vra of hy niks anders as ’n spykersessie in jou sien nie. Wie weet, dalk voel hy dieselfde maar het nie geweet hoe om die storie aan te raak nie. Of dalk gaan hy koue voete kry en al skaarser begin raak. As laasgenoemde gebeur, gaan jy dalk teleurgesteld wees, maar ten minste gaan jy weet hy was maar net agter jou lyf aan en niks meer nie.