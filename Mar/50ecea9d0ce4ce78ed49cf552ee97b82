SIYA Kolisi, die kaptein van die Stormers, het ná sy span se Superrugby-sege van 25-19 oor die Reds op Nuweland gesê dit het gehelp dat sy span geweet het die Reds gaan met ongeoorloofde spel vorendag kom. Die Springbok-flank het agterna gesê: “My lyf is tans baie seer. Ons ken hul coach (Brad Thorn) en watter soort speler hy was. Dit is duidelik dat elke speler in hul span gesê is om homself fisiek te laat geld. “Selfs hul skrumskakel is ’n baie fisieke speler. Dit gaan ’n moeilike week vir ons wees. Ons gaan dit môre (gister) voel. “Hopelik gaan ons Maandag weer reg wees, want ons kom volgende week teen die Bulls op Loftus te staan. Ons is baie opgewonde daaroor. “Die belangrike ding was dat ons voorbereid was op die cheap shots. “Ons het geweet hulle gaan vuil speel en ons láát gaan loop.” Taniela Tupou, die Reds-stut, het die Stormer-vleuel Craig Barry laat geloop. Toupo is egter nie deur die skeidsregter, Marius van der Westhuizen, vir sy oortreding gestraf nie. Dit moes beslis ’n rooi kaart gewees het. Hy is gister uitgewys vir vuilspel.