IN HAPPY Valley hoef jy nie maar happy met jou ellendige omstandighede te wees nie. Dít het ’n groep vroue van dié gemeenskap naby Blackheath onlangs bewys. Hulle het sowat twee maande gelede ’n catering-maatskappy, Unlimited Events, gestig. Dit was nie net om hulself te bemagtig nie, maar ook werk te skep vir ander werkloses in die gemeenskap. Een van die stigterslede, Elbré Jacobs­, sê hulle was vasbeslote daaroor om nie toe te laat dat hul omstandig­hede hulle onderkry nie. Jacobs sê: “Hier is hope potensiaal in Happy Valley en ons het besluit om die geleentheid aan te gryp. “Sowat 90% van die stigterslede is vroue van die gemeenskap, so ons ken die uitdagings van die gebied en is daartoe verbind om ’n verskil in mense se lewe te maak. Jacobs sê hulle bestee die omset van die besigheid om toerusting aan te koop. Bedank Mnr. en Mej. Happy Valley, wat op 28 April aangebied sal word, behoort die omset van Jacobs-hulle se besigheid juis te laat swel. “En dan op 29 April,” sê Jacobs, “wil ons ’n gratis modelling show in Happy Valley aanbied om die inwoners te bedank vir hul ondersteuning.”