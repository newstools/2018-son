CALITZDORP. – ’n Beskerm­engel het haar vlerke om Saalman Pasja (57) gevou. Pasja, wat verstandelik gestremd is, woon sedert laas jaar in die wydte van die genade onder die Klein Karoo se hemel. Nou het sy antie Cecilia Johannes van die plaas St. Helena haar oor hom ontferm. Dít ná ’n besoek van die welsyn. Johannes vertel: “My hart het gebreek om te sien hoe my pa se broer, Saalman, struggle. Hy weet niks van homself nie. Uitvoer “Mense lag vir hom. Dis nie lekker as hulle hom bespot nie.” Nou het Cecilia en haar man, David, besluit hulle gaan hul hemelse opdrag uitvoer. Sy vertel: “Die Bybel sê: ‘Ek het nie herberg gehad nie en julle het my herberg gegee.’ “Saalie gaan nou by ons kom woon.” Die Johannesse is nou besig om vir Saalman ’n kamer van plate aan hul huis aan te bou. “Hy was gewoond daaraan om alleen in sy kamer te wees. “Daarom sal dit beter wees om hom te gee waaraan hy gewoond was. “Ons sal goed vir hom sorg, net soos ant Klimmetjie, wat ook uit haar pad gegaan het vir hom,” het Johannes belowe. Klimmetjie Willemse sê: “Daai kind was soos my kind, maar ek is bly die Johannesse het hom gevat. “Dit het my hart gebreek toe ek hom so verwaarloos in Paulsenstraat gesien het. Ons gebede is verhoor.”