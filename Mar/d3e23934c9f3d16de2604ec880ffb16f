DIE naatbouler Duanne Olivier en die veelsydige Chris Morris is nader getrek vir die twee oorblywende kriekettoetse teen Australië. Linda Zondi, same­roeper van die keur­komitee, het dít gister in ’n verklaring gesê. Terugstuur Kagiso Rabada bly vir eers lid van die groep, al wag hy steeds vir die uitslag van sy appèl teen sy skorsing van twee wedstryde. Zondi het verder gesê: “Sodra ons die 11-tal vir die wedstryd gefinaliseer het, sal ons die ander spelers na hul franchises terugstuur vir die laasteronde-wedstryde in die meerdagreeks.” Die vergrote toetsgroep is: Faf du Plessis (kaptein), Hashim­ Amla, Temba Bavuma, Quinton de Kock, Theunis de Bruyn, AB de Villiers, Dean Elgar, Heinrich Klaasen, Keshav­ Maharaj, Aiden Markram, Morné Morkel, Chris Morris, Wiaan Mulder, Lungi Ngidi, Duanne Olivier, Vernon Philander, Kagiso Rabada.