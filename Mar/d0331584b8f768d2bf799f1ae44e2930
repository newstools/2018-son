DANIEL Europa (56), ’n gestremde man van die Morkel Cottage-plakkerskamp in die Strand, moes homself Sondag verdedig toe ’n smokkelaar hom na bewering met ’n mes wou steek oor drankskuld. Europa se been is verlede jaar afgesit omdat hy gan­grene het. Volgens hom was hy by die smokkelaar se huis om ’n bottel wyn te koop. Toe hy daar kom, het ’n woordewisseling ontstaan oor sy ou drankskuld wat hy nog nie betaal het nie. Europa sê: “Ek erken dat ek hom R20 skuld vir wyn wat ek daar op skuld gekoop het. “Ek het vir ’n vrou ’n R14 gegee vir ’n bottel wyn, maar hy wou nie hê sy moet dit vir my gee nie. “Ons het geskel oor my geld, maar hy wou niks hoor nie. “Dis toe dat die smokkelaar ’n mes uitpluk om my te steek. “Ek weet nie waar ek die krag vandaan gekry het nie, maar ek het hom gekeer nog voordat hy my kon seermaak, en die mes afgevat.” Van die mense op die toneel het gesê Europa is ’n hero omdat hy homself verdedig het en niks oorgekom het nie.