WAT is dit met al die rappers? Want die drama wil maar net nie gaan lê rondom Rick Ross nie. Hy was nie die enigste een wat mediese teenspoed tuis opgetel het nie. Volgens TMZ het sy bestuurder in Rick se huis gesterf net maande voor sy eie hospitalisasie. Luidens die ondersoekverslag is die cops op 8 Desember na die rapper se huis in Florida uitgeroep, want die manager Black Bo is in die badkamer op die naat van sy rug gevind. Hy het opgehou asemhaal en is op die toneel dood verklaar. Luidens die verslag het Rick, Bo en ander heelnag gepaartie en eers skuins voor 05:00 by Rick se huis aangekom. Een van Bo se vriende het hom by die huis talle kere geroep, maar hy het nie geantwoord nie. En toe vind hulle hom in die badkamer. Die mediese verslag wys hy is aan ’n hartsiekte dood. Rick het onlangs ook ’n medical scare gehad, in dieselfde huis. Hy het bloed gehoes en is na die hospitaal gehaas.