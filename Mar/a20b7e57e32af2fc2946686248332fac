MUHSIN Ertugral speel met vuur. Net die tyd sal leer of Ertugral se besluit om vir ’n week na Turkye terug te gaan, hulle in die gat gaan kom byt. Ertugral is terug na sy geboorteland en het die spelers dié week af gegee terwyl relegasie die Urban Warriors in die gesig staar. Dit wil voorkom asof nie alles pluis en in orde is by Ikamva nie. By Son se besoek laas week aan Ikamva was daar net spelers soos Yagan Sas­man wat op die oefenveld aan hul fiksheid gewerk het. Ertugral het reeds gekla dat hy nie genoeg tyd op hande het om sy filosofie af te dwing en sy taktiek in werking te stel nie. Voorlê Die tyd is hier, maar Ertugral het duidelik ander, belangriker planne. Met die internasionale onderbreking wat voorlê, sal Ajax eers op 3 April weer in aksie wees in ’n Premierliga-wegstryd teen AmaZulu in Durban. Ertugral-hulle lek ook nog hul wonde ná hul nederlaag van 0-1 teen Bloemfontein Celtic twee weke gelede. Daar kan net gehoop word Ertugral weet wat hy doen deur nie voordeel te trek uit die ekstra tyd tot sy beskikking nie.