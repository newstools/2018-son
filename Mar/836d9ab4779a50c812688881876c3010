DIE voorsitter van die DA se federale raad, James Selfe, wil hom in April op dié party se verkiesingskonferensie herkiesbaar stel. Die uitvoerende burge­meester van die Nelson Mandela­baai-metro, Athol Trollip, is na verwagting die ander kandidaat vir dié pos. Die party het dié kandidate en dié vir ander poste egter nog nie amptelik bekend gemaak nie. Die Wes-Kaapse minister van onderwys, Debbie Schäfer, het gister aan Son bevestig dat sy haar nie meer verkiesbaar sal stel vir dié pos nie. Oortref Son verneem die DA se sogenaamde swart koukus wil hê die uitvoerende burgemeester van Ekurhuleni, Solly Msimanga, moet hom daarvoor verkiesbaar stel. Selfe sê: “In die tyd toe ek in my amp was, het die DA ’n paar unieke tegnieke en stelsels ontwerp waarmee ons ons mededingers ver oortref het. “Ek beoog om voort te gaan om te verseker dat ons intelligenter kommunikeer, verkiesingsveldtogte voer, geld insamel en lede werf om die beste kandidate te kies.”