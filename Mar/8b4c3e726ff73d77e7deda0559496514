DIE 11 jong mans van die 26’s-tronkbende wat by ’n tronkgeveg betrokke was waarin twee inmates dood is, het gister hul eerste verskyning in die Mosselbaai-hof gemaak. Hulle staan tereg op twee klagte van moord en sewe klagte van poging tot moord. Die groep mans het ’n sel by ’n korrektiewe sentrum vir jong mense in Mosselbaai gedeel met ’n groep 28’s-bendelede. Luidens die klagstaat is die twee groepe in Maart 2016 in een sel gegooi. Die bendelede was glad nie happy hieroor nie en het die sel in twee verdeel. Beddens is gebruik om die grenslyn te vorm. Aangehou Die situasie in die sel het op 29 Maart breekpunt bereik­. Ná aandete op die noodlottige dag het lede van die 26’s hulself met skerp en stomp voorwerpe bewapen en die 28’s in die sel aangerand. Die fight het aangehou totdat die bewaarders opgedaag het. Twee 26’s, Bradley Thiyesi en Abongile Mzola, is in die fight dood. Verskeie skerp voorwerpe en ander selfgemaakte wapens is ná die fight in die sel gevind. Die saak van die 11 mans word in die rondgaande hooggeregshof in Mosselbaai aangehoor en sal die res van die week in die hof dien.