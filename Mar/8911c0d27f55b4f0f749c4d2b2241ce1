DIT is D-dag vir Nigel en Johannes Plaatjies. Die twee is verlede jaar skuldig bevind aan die moord op die Bolandse skrywer Winnie Rust. Rust (77) is op 11 Mei 2016 in haar huis in Wellington verwurg. Rust was vir Nigel soos ’n tweede ma en het hom van jongs af finansieel onderhou. Nigel was ’n ster-atleet op skool en Rust het ook sy sport-outings gefinansier. Swygreg Ten tyde van die moord op haar het sy Nigel gehelp om ’n bestuurslisensie te probeer kry sodat hy by die polisie kon aansluit. Nigel het sy swygreg in die verhoor uitgeoefen. Hy het geen emosie getoon nie totdat Johannes ter versagting van vonnis getuig het. Johannes het ontken dat hy by die moord betrokke was en het gesê hy was net saam by die shopping spree toe Rust se gesteelde bankkaarte gebruik is. Traan Volgens hom het hy gedink die geld is van die verkoop van Nigel se duur bike. Nigel het vir die eerste keer emosie gewys toe hy Johannes uitgelag het. Enkele dae later het hy ’n traan weggepik toe sy lawyer aan die hof gesê het die rede hoekom Nigel nie oor die moord wou praat, is dat hy skaam is oor sy dade. Die staat het vir lewenslange vonnis vir Johannes en Nigel gevra.