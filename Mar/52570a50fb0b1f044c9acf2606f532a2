HET iemand Desmond Daniels­, ’n nutsman van die Spier-landgoed in Stellenbosch, geskool oor hoe om vrae in die hof te ontduik? Dit is wat die Kaapse hooggeregshof in die Susan Roh­de-moordsaak gister probeer vasstel het toe vier getuies geroep is om oor hul ondervinding met Daniels te praat. Daniels het sowat twee weke gelede getuig, maar wou onder kruisverhoor nie vrae beantwoord nie. Hy het elke keer met “geen kommentaar” en “geen verduideliking” geantwoord. Kapt. Meyer September, konst. Donreto Fernandez, sers. Stephen Adams en die Spier-landgoed se algemene bestuurder, Joep Schoof, het gister getuig. September was die eerste polisieman op die toneel. Hy het vertel Daniels het op 24 Julie 2016 na hom toe gekom nadat Susan se lyk gevind is. Haar man, Jason, loop hof in verband met haar moord. Masnommer Hy sê egter sy het selfmoord gepleeg. Jason se lawyer, adv. Graham van der Spuy, het September oor die twee masnommers in die saak ge-grill. September het verduidelik die masnommer het verander toe die docket van ’n geregtelike nadoodse ondersoek na moord verander is. Fernandez het daardie betrokke dag Daniels se verklaring afgeneem. Hy het gesê hy het Daniels gevra of hy gelukkig is met die inhoud van die verklaring, waarop hy ja geantwoord het. Adams is een van die ondersoekbeamptes in die saak. Hy het gesê hy het twee keer met Daniels gekonsulteer om die hofproses aan hom te verduidelik. Schoof het gesê hy het saam met Daniels hof toe gekom om hom te ondersteun. Hulle twee het ook saam lunch gehad. Hy het getuig hy het vir Daniels gesê as hy voor mense praat, soek hy ’n bekende gesig en dit is hoekom Da­niels vir hom gekyk het toe hy getuig het.