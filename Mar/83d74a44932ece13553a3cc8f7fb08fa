DIE polisie in die Baai het gister omstreeks 08:30 die lyk van John du Plessis (54) van Blouwaterbaai ontdek. Hy is op 20 Februarie laas lewend gesien. ’n Reddingshond het die lyk diep binne die digte bosse van die Aloes-natuur­reservaat, sowat 2 km van Tippers Creek, Amsterdamhoek, ontdek. Kapt. André Beetge, ’n polisiewoordvoerder, het gesê ’n nadoodse ondersoek sal gedoen word, maar die polisie vermoed selfmoord aangesien ’n bottel gifstof langs sy lyk gevind is.