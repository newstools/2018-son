DRIE huisgesinne in Uitsig se grootste nagmerrie is “k*k”. Vir die afgelope jaar sukkel dié gesinne met die grootste “k*k-probleem” nóg. Stanley Moses, een van die inwoners, sê sy drie grawe staan op standby om die “k*k” weg te skep wanneer dit begin uitborrel. Moses sê die hele Uitsig se bollie borrel by hul toilet uit oor hul plek se rioolstelsel in sy hel is. Hulle vrees om hul ingelegde vis vir Easter te maak oor die plek besmet is met vlieë. Kersfees was maar net so droewig vir dié familie en was hulle te bang om kos te maak. Moses se ma, Lorraine Fritz, het aan Son gewys hoe haar teëls in haar kombuis gebars het toe die “k*kwater” deur hul mure stroom. Fritz sê sy was nog besig om ’n lekker maaltyd vir haar kinders te berei toe sy die “geel water” onder haar kombuiskaste sien uitborrel. “Jirre, dis erg! “Die k*k staan elke dag my hele kombuis vol. “Laas week toe moes ek 04:00 in die môre opstaan om die k*k weg te skep wat al tot in my kamer geloop het. “Dit bly lappe op lappe wat op die vloere gegooi word.” Moses sê hul kinders beland kort-kort in die hospitaal met diarree. Van die kinders is ’n drie maande baba wat ook onlangs weens ’n kiem in die hospitaal beland het. Moses sê die kinders gooi sommer mekaar in die rioolwater wat soos ’n dam in hul jaart staan. “Nou die aand het een van die ander kinders my kind in die k*kwater gegooi.” Moses sê hy kan self nie eens ontlas wanneer hy ’n behoefte het nie oor die toiletpot­ sommer so vol drolle bly. Hy vertel: “Een oggend het ek en my suster amper baklei oor ek ’n k*k wou vat. “Sy’t vir my gesê ek kan tog nie k*k bo-op k*k nie.” Terwyl Son nog by die een huisgesin was, het die neighbours­ langsaan geroep om te sê die stront borrel nou by hul drein ook uit. Marlene Filander, ook ’n neighbour van Moses, moes gisteroggend haar dogter, Davidine (7), daghospitaal toe neem oor sy ’n velaandoening opgedoen het weens die kieme. Filander sê wanneer die rioolwater uit hul drein en toilet stroom, moet Davidine­ en haar antie dit wegskep. Volgens al die huisgesinne was die Stad Kaapstad al verskeie kere daar, maar hulle doen niks. Hulle mors meer as wat hulle die k*k oplos, sê Filander. Daar is ook aan hulle gesê nuwe pype moet gelê word, maar tot nou toe is dit ook nie gedoen nie. Teen druktyd het die Stad nog nie op Son se navraag reageer nie.