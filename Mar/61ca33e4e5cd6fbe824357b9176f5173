DIE Bulls-kaptein Burger Odendaal maak Vrydag sy terugkeer tot die span wanneer hulle teen die Chiefs in Hamilton te staan kom. Dit beteken dat Johnny Kotze, wat verlede week op binnesenter in hul nederlaag teen die Reds diens gedoen het, na die plaasvervangerbank skuif. Die Bulls hou ook vol met hul rotasiebeleid op die vleuel. Divan Rossouw kom terug in die span op linkervleuel in die plek van Duncan Matthews. Die belowende jong losskakel, Manie Libbok, is op die plaasvervangerbank gekies en kan straks sy debuut maak. Die Bulls, wat vanjaar aanskoulike rugby onder hul nuwe afrigter John Mitchell speel, sal hierdie week 'n 80-minute skof wil insit. Hulle was verlede week met rustyd 14-10 voor na twee pragdrieë. Dis egter waar dit geëindig het. Die Bulls kon geen punte in die tweede helfte aanteken nie en het die wedstryd 20-14 verloor. Die Bulls-span is: Warrick Gelant (21, 30), Travis Ismaiel (31, 45), Jesse Kriel (48, 35), Burger Odendaal (c; 34, 15), Divan Rossouw (2, 0), Handré Pollard (34, 308), Andre Warner (5, 5), Hanro Liebenberg (v/c; 21, 15), Thembelani Bholi (18, 5), Roelof Smit (16, 5), Lood de Jager (53, 15), RG Snyman (28, 10), Trevor Nyakane (82, 15), Jaco Visagie (23, 5), Pierre Schoeman (27, 10). Plaasvervangers: Adriaan Strauss (146, 70), Lizo Gqoboka (29, 10), Conraad van Vuuren (8, 0), Jason Jenkins (29, 25) /Tim Agaba, Marco van Staden (3, 0), Embrose Papier (3, 0), Manie Libbok (0, 0), Johnny Kotze (22, 15). KYK hier ook na die Bulls-se fiksheidverslag:    