MOSSELBAAI. – George­ Frederick (Frikkie) Muller. Dís die naam van die plaasboer wat na bewering meer as een keer met ’n trekker teen die woning van Hilton Levendal vasgery het. Hy word nou deur ’n dringende hofbevel in die gesig gestaar. Son het gister berig die boer se voornaam is Kallie. Maar daar is vasgestel dat dit inderdaad nie die voornaam van die beskuldigde is nie. Hy is wel George Frederick Muller van die Herbertsdale-omgewing. Son wys lesers daarop dat die betrokke trekkerboer bekend staan as Frikkie. Die van “Muller” is ’n baie algemene van in die betrokke distrik en Son vra verskoning vir enige ongerief wat die beriggewing van die verkeerde naam kon veroorsaak. Reagan Brown, prokureur van Hilton Levendal, het aan Son gesê: “Die dringende aansoek teen George Frederick (Frikkie) Muller is vir die restourasie van die Levendal-woning en die oprig van ’n tydelike struktuur vir die gesin.”