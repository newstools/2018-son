’N KRAGONDERBREKING gaan Sondag ’n groot deel van die Baai, waaronder Helenvale, Gelvan­dale en Malabar, raak. Volgens Kupido Baron, ’n munisipale woordvoerder, sal woonbuurte sonder krag wees tydens ’n geskeduleerde afsluiting tussen 08:00 en 16:00. In dié tyd sal aardverbindings en kommunikasiestelsels tussen die Ditch­ling-, Kragga Kamma- en Malabar-kragstasie herstel word. Gebiede “Inwoners word gevra om hul aktiwiteite te beplan om dié belangrike herstelwerk te akkommodeer en die uitwerking van die onderbreking te verminder.” Die geaffekteerde gebiede is: Gelvandale, Helenvale, Malabar, ’n deel van Kabega Park, Kragga Kamma, Sun­ridge Park, Fernglen, Framesby, Westering, Linton Grange, Parsonsvlei, Cotswold, Morningside, Glenroy Park, Brymore, Walmer Downs, Charlo, Springfield, Greenshields Park vanaf Overbaakens, ’n deel van Walmer, Miramar, Mount Pleasant en ’n deel van Lovemore Heights, die THC-lyn (Theescombe/Chelsea), die KKT-lyn (Kragga Kamma) en die SEA-lyn (Seaview). “Dit is onmoontlik om presiese straatname te gee.”