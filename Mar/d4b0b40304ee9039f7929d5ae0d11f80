COPS wat sekswerkers se kondome afvat en uitbrand, dra by tot die verspreiding van MIV. Dit het uitgekom in die navorsingsverslag “The Policing of Sex Work in South Africa” deur die Instituut vir Sekerheidstudies, Sonke Gender Justice and Sex Workers Education & Advocacy Taskforce (Sweat). Dit is vandeesweek bekend gestel. Die verslag handel oor die menseregte en uitdagings van sekswerkers in Gauteng en Mpumalanga. Oplossings Volgens Lesego Tlhwale, ’n woordvoerder van Sweat, is in 2013 bevind daar is tussen 132 000 en 182 000 mans- en vroue-sekswerkers in Suid-Afrika. Die doel van die navorsing was om positiewe oplossings onder die regering en sekswerkers te vind vir die vertrapping van sekswerkers se menseregte. Die verslag het bevind die bestaande strafregtelike wet stel sekswerkers bloot aan meer geweld en mishandeling. Volgens TIhwale het die verslag bevind die vertrapping van sekswerkers se regte sluit in erge geweld, marteling, mishandeling en onwettige arrestasie. TIhwale sê: “In die meeste gevalle is die polisie betrokke en weier sekswerkers om klagte lê. Die polisie benodig opleiding om met sekswerkers te werk en die uitdagings wat hulle in die gesig staar. “Die polisie vat sekswerkers se kondome af of verbrand dit.” Volgens TIhwale is dit in die meeste gevalle sekswerkers, haweloses en dwelmgebruikers wie se regte in polisie-operasies geskend word.