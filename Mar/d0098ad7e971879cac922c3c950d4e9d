DIE Britse model en aktrise Georgia May Foote is deesdae baie openlik oor haar probleme met angstigheid en die tawwe jaar wat sy agter die rug het. Boonop het sy en die model George Alsford onlangs opge-split. Georgia (27) het op Instagram gesê: “Wees sterk genoeg om alleen te staan, wys genoeg om te weet wanneer jy hulp nodig het en dapper genoeg om hulp te vra.” Die voormalige ster van die sepie Coronation Street sê sy leef nie in denial nie; ’n mens moet verantwoordelikheid aanvaar vir jou dade. “Solank ’n mens eerlik bly met jouself. Ek het van my grootste vrese aangedurf en is trots daarop. Ek was dapper genoeg om hulp te vra.” – Daily Mail