Liewe Antie Mona Ek is baie lief vir my boy­friend, m aar ek kan nie meer sy abuse vat nie. Antie, ek kan nie eens my stert draai nie, dan wil hy weet waar ek is. Deur die week sien ons mekaar min. Naweke wil hy egter heeltyd in my gesig kyk. Ek hoor stories oor hoe hy in die week met sy vriende in pubs gaan sit. Ek het al baiekeer op sy phone afgekom op boodskappe wat hy vir ander vroue stuur. Hy sê vir hulle hy is single en het niemand in sy lewe nie. Maar ons is dan saam. Ons is al vier jaar saam. So twee jaar gelede het ek hom oor sy slegtigheid gekonfronteer. Toe klap hy my. Hy was agterna baie jammer en het gehuil toe hy om verskoning gevra het. Maar hy het daarna al vyf keer weer sy hande vir my gelig. Dink Antie ek mors my tyd? – via WhatsApp Liefie, jy mors nie net jou tyd nie, maar ook jou lewe. En terwyl ’n mens ’n ander horlosie kan koop, kan jy nie die tyd terugkry wat jy met hierdie stuk ding verkwis nie. Ses keer al sy hande vir jou gelig? Dit is ses keer te veel! Teen hierdie tyd moes jy lankal ver weg van hom gewees het. Dit is tyd dat jy besef dinge kan nie so aangaan nie. Jy deserve baie beter as dit waaraan jy tans blootgestel word. Begin glo vir ’n slag in jouself en vat jou weg van hierdie lafaard met die pofferhandjies.