HANKEY. – ’n Man is gearresteer nadat ’n sakevrou geskiet en verkrag is in haar huis buite dié Oos-Kaapse dorp. Volgens ’n polisiewoordvoerder, kapt. Gerda Swart, is die 30-jarige man Sondagaand gearresteer. “Die 44-jarige vrou is Vrydagaand deur ’n inbreker gewond. Etlike skote is deur ’n glasdeur geskiet. Sy is gedwing om na ’n kitsbank te ry en geld te gaan trek. “Terwyl die man geld getrek het, het sy in die kar gespring en na ’n plaas in die omgewing gery en die polisie laat weet.” Volgens die hoof van sekuriteit van AfriForum, Ian Cameron, is die vrou tydens die aanval ook verkrag. Nog aanvallers was glo betrokke. Haar kinders is tydens die aanval vasgebind en die verdagtes het gedreig om haar een dogter seer te maak. – News24