’N OOGGETUIE by ’n winkelsentrum in China het ’n video gemaak van ’n reuse-replika van die Eiffeltoring wat deur ’n stormwind weggewaai word. Dit het laas Sondag buite ’n mall in die stad Nanchang gebeur. ’n Mens sien hoe die Eiffeltoring-replika, wat die bome verdwerg, in die sterk wind oor die mall se parkeerterrein gly. Die plaaslike weerburo het laas naweek ’n waarskuwing vir sterk winde uitgestuur. Die winde wat China se geteister het, het ook by die Nanchang Changbei Internasionale Lughawe skade aangerig toe dele van die dak afgeruk is. –    UPI