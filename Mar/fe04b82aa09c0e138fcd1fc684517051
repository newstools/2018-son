’N ENGELMENS, broodwinner en redder. Dis die prentjie wat Lloyd Dube Simbe­­ra­she (40), ’n Zimbabwiese man, gister vir die hof in sy pleitverduideliking geskilder het. Die staat voer aan hy het sy meisie, Nikita Lewis, op 9 Oktober 2015 altesaam 18 keer gesteek. Die aanval het in Manenberg naby die Saartjie Baartman-sentrum vir vroue en kinders plaasgevind, waar Lewis vir hom weggekruip het. Volgens Simberashe het hy en Nikita twee jaar saamgebly en het hy vir haar en haar kind gesorg. Hy het as ’n taxi driver R8 000 per maand verdien. Hy het ook Nikita se broer uit die tronk ge-bail en gesorg dat die broer by ’n rehab ingeboek word. Hy sê hy het ook Nikita se drug habit finansieel gesteun. Nikita het volgens hom dagga, buttons en tik gerook. Hy het net dagga gebruik, vertel Simbe­­ra­she. Nikita het ook gewerk, maar haar geld het vir luxuries­ en Black Label gegaan. Simberashe sê hy was lief vir Nikita en wou met haar in die Metodiste-kerk trou, soos Nikita se pa graag wou hê. Die staat voer aan hy het in Augustus 2015 vir Nikita met acid in die gesig gegooi. Simberashe sê dit was ’n ongeluk. Volgens hom het hy gedink dit is water en het hy dit oor Nikita se gesig gegooi om haar af te koel toe hulle gestry het. Die bottel “water” is glo deur ’n ander taxi-bestuurder in die taxi gelos waarvan hy die bestuurder was. Hy ontken ook dat hy ooit Nikita se ma aangerand het. Hy sê hy wou net sê hy is jammer oor die voorval met die acid. Die hof het ook gehoor Niktita het self vir Simberashe deur Facebook ingelig dat sy by die Saartjie Baartman-sentrum in Athlone woon. Die sentrum is vir vroue en kinders wat uit die kloue van mishandeling ontsnap het. Die abusers mag nie weet hul victims woon daar nie. Simberashe sê hy het gereeld vir Nikita geld en airtime gestuur. Partykeer het hulle naby die sentrum vir uitstappies gegaan en selfs ook KFC by Vangate Mall besoek. Hy het ook vir haar ’n tablet geneem. Op die vooraand van 9 Oktober 2015 het hy glo saam met vriende buttons en dagga gerook. Hy kan nie egter nie onthou wat die betrokke dag gebeur het nie. Hy sê toe hy tot sy sinne kom, het hy Nikita se bebloede lyk langs hom op die grond gesien. Hy voer aan dat hy ’n tydelike geestestoestand gehad het. Hy is glo vyf jaar in ’n inrigting in Zimbabwe behandel vir ’n geestestoestand. Son verneem dit is nadat hy glo sy vrou vermoor het. Die saak gaan vandag voort.