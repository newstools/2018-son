QUEEN Latifah se geliefde ma, Rita Owens, het vandeesweek gesterf. Die 48-jarige aktrise – wie se regte naam Dana Elaine Owens is – het gesê haar ma is weens ’n harttoestand oorlede. “Dis met groot hartseer dat ek die nuus oordra dat my ma, Rita Owens, gesterf het. “Enigiemand wat haar ontmoet het, sal weet sy was ’n helder lig op die aarde. Sy was sag maar sterk, sweet maar bekkig, aards maar pragmaties. “Sy was ’n vrou met baie geloof en sy was die liefde van my lewe.” Latifah het gesê haar ma het lank met haar gesondheid gesukkel. “Sy het lank aan ’n harttoestand gely en haar stryd is nou verby.” – DailyMail