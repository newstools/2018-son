DIE aktrise Bella Thorne het verlede week ook uitgekom en gesê sy is gemolesteer. Sy het meer as sewe miljoen fans op Twitter en 17 miljoen volgelinge op Instagram en iemand het haar daaroor aangeval. Die mooie Bella het nou in ’n nuwe interview weer die saak opgehaal. Sy het aan Tom Ward van Forbes gesê sy was só kwaad dat sy dit net getwiet het. Die 20-jarige Bella sê sy het paniekerig gevoel toe sy so uit die bloute die aankondiging gedoen het. Talle fans het haar ondersteun in die moeilike tyd en gesê hulle staan by haar. Sy het later getwiet: “Die wêreld kan ’n siek plek wees.” Die model en aktrise date deesdae die rapper Mod Sun. Hulle is juis Woensdag in Rome gesien waar hulle op ’n romantiese outing was. – DailyMail