VIR AO Charles Lamola is elke lewe van onskatbare waarde. Dié toegewyde polisieman het Vrydag uit sy pad gegaan om ’n voëltjie uit ’n storm te red. Lamola, wat by die handelshof in Pretoria gestasioneer is, het die voël Vrydagoggend in ’n waterplas gekry lê. Hy het toe die voëltjie binnetoe geneem en die arme dier met ’n handdoek afgedroog en hom ook kos en water gegee. Die oulike voël was so dankbaar, hy het sommer heeldag op die cop se skouer gesit terwyl hy diens gedoen het. Lamola het gesê hy sal die mossie vrylaat sodra hy sterk genoeg is. – News24