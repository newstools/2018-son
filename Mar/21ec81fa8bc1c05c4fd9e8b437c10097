’N JALOERSE ou van Willowvale het na bewering ’n ander man doodgemaak omdat hy sy meisie ge-charm het. Kapt. Jackson Manatha, ’n polisiewoordvoerder, sê ’n 17-jarige outjie is gearresteer vir die moord op ’n 20-jarige man. “Daar word beweer dat die verdagte die oorledene daarvan beskuldig het dat hy sy liefde verklaar het aan sy girl. Geskiet “Die verdagte het ’n vuurwapen uitgehaal en die slagoffer noodlottig gewond.” Die voorval het Vrydag 05:30 in die Gosani-lokasie in Nkxankxashe Vil­lage gebeur. Die man is in die bolyf geskiet en op die toneel dood. “ ’n Ongelisensieerde vuurwapen met ’n leë magasyn is gevind. Die verdagte is aangekla van moord en die onwet­tige besit van ’n vuurwapen.” Hy sal vandag in die Willowvale-landdroshof verskyn.