GEORGE. – ’n Ma van twee is dik moerig nadat ’n druggie die sink van haar kombuis uit haar shack in die Ramaphosa-plakkerskamp hier gesteel het. Hy het ook twee plastieksakke vol hoenderpote van Thelma Sibothwana gesteel. Die skurk het dit vermoedelik in die skoolsak van haar gedruk, want haar handboeke is op die grond uitgegooi. ’n Buurman sê hy het die sleg jong sien wegstap met die skoolsak. Sibothwana sê die dief het ’n metaalplaat aan die agterkant van haar shack losgemaak en daar ingeklim. Die werklose ma verkoop die hoenderpootjies. Dis gesteel toe sy hout in die bosse daar naby opgetel het. Sibothwana vertel: “Ek vermoed die dief het gesien ek bring die hoender huis toe. “Die mense hier weet wat ek verkoop. Ek is siek en kry ’n grant. My besigheid help my om medisyne, kos en skoolklere te koop.” ’n Gemeenskapsleier in die, gebied, Sifaniso Ngxethu, sê inbrake kom taamlik algemeen voor in die informele nedersettings. Ngxethu sê: “Ons kry so baie klagtes van die inwoners dat ons beoog om ’n vergadering met die polisie te hou.” ’n Woordvoerder van die Thembalethu-polisie, kapt. Dumile Gwavu, sê daar is talle inbrake in die gebied. Gwavu het die inwoners versoek om die inbrake aan te meld sodat sy lede dit kan ondersoek.