VAN WYKSDORP. – Siek van worry. Só voel die familie van Adam Pretorius (85), wat drie dae gelede uit die Alan Blyth-hospitaal in Ladismith verdwyn het. Toe dit ’n vorige keer gebeur het, is hy etlike kilo’s daarvandaan by die plaas Redlands gevind. Son het die familie Woensdag buite die polisiestasie gekry waar hulle in ligte reën op die polisie se soekgeselskap gewag het. AO Jannie Cedras, woordvoerder, sê ’n soekgeselskap bestaande uit lede van die polisie, ambulansdienste, buurtwag en honde-eenheid soek na Pretorius. Hy is 1,7 m lank en het ’n cream hemp, navy broek en rooi mus gedra toe hy verdwyn het. Bel kapt. Henry Edwards by 028 551 8100 of 082 379 4111 met info.