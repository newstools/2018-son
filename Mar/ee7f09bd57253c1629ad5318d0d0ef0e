’N JONG vrou het Vrydag spoorloos verdwyn op pad na ’n job interview. Tasniem Sedien (27), van Malibu Village in Eersterivier, was glo opgewonde om te gaan vir ’n interview vir ’n call centre job, maar het nooit daar opgedaag nie. Haar niggie Aqeela Kolbe, by wie Sedien woon, sê iets is nie reg nie, want sy het nog nooit net weggebly nie. Kolbe verduidelik: “Ons is baie bekommerd oor haar veiligheid, veral omdat sy ’n vyfjarige kind het. Die kind is veilig by haar pa, maar met al die human trafficking­stories wat rondgaan, maak dit ’n mens bang.” Kolbe sê Sedien gebruik nie drugs nie. “Sy het nie ’n dwelmgeskiedenis nie. Sy glo nie in daai lewe nie,” sê Kolbe. “Sy het soveel issues in haar lewe, so dit kan miskien wees dat sy vir die naweek wou weggaan.” Bevestig Candice Sobotker, voorsitter van Western Cape Miss­ing Persons Unit, sê hulle soek al sedert Sondag na Sedien. Sobotker verduidelik: “Sy sou die 05:40-bus na Wynberg vat, maar volgens ons ondersoek is daar daai tyd geen bus na Wynberg nie. “Met ons ervaring kan ek bevestig dat 99% van ons vermiste-mense-sake run-away-sake is. “So, ons glo ons gaan haar veilig kry.” Kolbe sê hulle sou gister probeer uitvind of die werkplek ooit bestaan. Sedien het ’n swart rok en swart pantyhose aangehad toe sy laas gesien is. Sy het ’n tattoo van haar dogter, Mia, se naam op haar linkerskouer. Kolbe sê hulle het gister gehoor Sedien het haar neef gebel om te laat weet sy is veilig. Tog word mense met inligting steeds gevra om na vore te kom. Hulle kan Venecia Claasen van Missing Persons by 061 920 9039 of konst. Pienaar by 079 817 1925 bel.