MAANDE lank terroriseer ’n vermeende rapist meisies van skole in Booysenpark in die Baaise Northerns. Toe sektorlede van Booysenpark die glibberige booswig gister uiteindelik ná ’n groot gesukkel vasgetrek het – en van sy slagoffers hom positief uitgeken het – het die cops hom laat gaan. Voordat die cop hom gaan aflaai het by sy huis in Marikana is hy boonop glo getrakteer op ’n vetkoek en slaptjips. Son het vroeër breedvoerig berig oor die vermeende rapist wat weerlose meisiekinders teister wat deur die bosse vanaf Jacksonville skool toe stap in Booysenpark. ’n Volwasse vrou is glo drie keer verkrag. Oor hoe sy en haar mede-sektorlede die booswig gisteroggend vasgetrek het, sê Molly Groepe dat sy vroeg gisteroggend hekwagdiens gedoen het by die Primêre Skool Cedarberg in Booysenpark-rylaan. Volgens Molly het sy om en by 07:40 ’n verdagte man met ’n sak in die hand die straat afgestap sien kom. Wat haar aandag getrek het, is dat hy dieselfde klere gedra het wat die beskrywings match van die meisies wat hy vroeër aangeval het. Hy was geklee in ’n blou overall-broek, ’n swart leerbaadjie en veiligheid-boots. Volgens Molly het sy toe die aandag probeer trek van haar kollega, Priscilla Boesak, wat by ’n ander hek diens gedoen het. Molly sê toe die booswig verby haar stap, bel sy die sektorlede en sê sy het bystand nodig. Volgens Molly het die vermeende rapist onraad gemerk en “onderdeur” vir haar geloer. Sy sê terwyl sy en Priscilla besig was om agter die booswig te stap, het haar man, Gerald, en kollegas Jimmy Boesak en Archie Pedro hom van voor af genader. Sy sê toe die boosdoener agterkom hy word agtervolg, stap hy tussen die huise deur. Volgens haar het sy in daardie stadium vir Wayne Mitchell, ’n sektorlid by die Hoërskool Booysenpark, laat weet die boosdoener is op pad in daardie skool se rigting. Volgens Molly het Gerald, Jimmy en Mitchell die ou toe ge-corner en tot by die skool gebring. Gerald sê toe hulle die ou corner, het hy nie eens probeer om hom teë te sit nie. Volgens Gerald het die ou ’n lang mes in sy besit gehad. Molly sê kort nadat hulle die polisie gebel het, het hulle van sy vermeende slagoffers ook ontbied. Volgens Molly het die meisies in trane uitgebars toe hulle die man sien. Hulle het hom positief uitgeken. Molly sê hoe meer die meisies vir die cop wat by die skool opgedaag het, gesê het hulle is nie verkrag nie, het hy hulle nietemin met die vên na die Dora Nginza-hospitaal geneem. Volgens Molly het die meisies agter in die vên gesit, terwyl hul vermeende aanvaller voor in die vên gesit het – besig om vetkoek en slaptjips te eet. Molly sê ná die besoek aan Dora Nginza het die cop verby die Bethelsdorp-polisiestasie gery en die man – met die meisies nog agter in die vên – by sy huis in Marikana gaan aflaai. Volgens Molly het die betrokke cop glo aan die meisies gesê die rede hoekom hy die man by sy huis aflaai, is omdat hy mentally ill is. Hy het ook glo aan die meisies gesê die man kan nie in hegtenis geneem word nie, want die meisies is nie ge-rape nie, dit was net ’n attempt. Gerald sê: “”Waar’s die doktersbewyse dat hy bef*k is? Jy kan nie net assume die man is mal nie. Ek kan my ook mal hou. “Hy is ’n gevaar, want hy het die ma van een van die kinders wat by Cedarberg Primary skoolgaan, laas jaar met ’n mes gesteek.” AO Alwin Labans, ’n polisiewoordvoerder, het gesê dit staan die kinders se ouers vry om die stasiebevelvoerder van die Bethelsdorp-polisiestasie te gaan spreek.