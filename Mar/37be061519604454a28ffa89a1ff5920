NOU weet ek presies hoe dit voel om ’n kat in die sak te koop. Want ek het nie die (metaforiese) fine print gelees nie. En almal wat al ’n kar gekoop het, ken daai sinking feeling. Okay, ek het nie ’n kar gekoop nie. Maar f*kkit, dit voel so, want dit het my omtrent ’n kar se geld gekos. Kom ek begin by die begin: Ek is verlede week weer so ’n bietjie na Vrou daar in die Noorde. Maar nie net vir Vrou nie, maar ook om ’n X-Trail CVT te toets. So, ek vlieg uit met die terugkoms se kaartjie vir Maandag ook in my sweterige handjies. Dit sou 14:00 wees, maar daar kom toe so ’n ongelukkie oor Vrou se pad. Vroeg die oggend moet sy dit gaan uitspook (dis ’n launch, maar los dit maar daar). Aangesien die agent van my toetskar ook betrokke is, besluit ons toe ek moet saamsuiker. Dan kan ons sommer die kar daar naby Lanseria vir die agent los. Hulle kan daai probleem dan sommer vroeg-vroeg tackle. So gesê, so gedaan. Ek ­besef toe egter daar ­alleen op ­Lanseria ek gaan nou so ses of wat uur lank moet wag vir my vlug. En so op die impulse gaan vra ek of daar nie ’n vroeër vlug is nie. Die airline wie se return ticket ek vir R1 200 (en something) gekoop het, sê nee, 14:00 is die vroegste. En toe hol ek sommer na die airline langsaan en vra hoeveel dit sal kos vir ’n vroeër return. En daar verkoop hulle ’n one-time ticket van R2 300 (en something) terug Slaapstad toe twee minute voor boarding time. Jy dink seker ek was nou heeltemal bef*k in die kop om daai prys te betaal. Maar jy moet onthou, ek het mos daai R1 200 kansellasie in gedagte. So ek betaal basies dieselfde return ticket, net by ’n ander airline. Toe nie. Ek gaan toe 12:00 my oorspronklike ticket cancel daar by Cape Town ­International. Ek dog ek kan daai ticket in ’n later stadium gebruik, want ek gaan tog weer Noorde toe volgende jaar. Die nice dame daar by die ticket office verduidelik toe ek gaan R550 boete betaal omdat ek ’n “no show” is. “Maar, dame, ek is dan hier om my naam van die lys af te haal lank voor my beplande vlug. Hoe kan ek dan ’n no show wees?” Rules is rules in haar wêreld, ongelukkig. En dan gaan ek ’n kansellasiefooi van R250 betaal. So, daar is presies R800 right there. En omdat ek nie ’n presiese datum kan gee wanneer ek weer die ticket wil gebruik nie, sal ek die balans moet inbetaal tussen my cancelled ticket en die nuwe een. Die nuwe een sal eers êrens volgende jaar ge-issue word. Miskien nog so R200, verduidelik sy my mooi. En toe fluister sy ook eerlik vir my: “Meneer, frommel maar hierdie ticket op en gooi weg en koop eerder vir jou ’n splinternuwe een sonder al die hassle. “Want dit gaan omtrent dieselfde kos.” So, daai ses of wat uur op Lanseria het my die princely sum van ver oor die R3 000 gekos. So, ek sit met al daai skuld, steeds sonder ’n ticket. Amper soos die ou wat ’n kar gekoop het, maar nou sonder die kar sit. Dit net omdat hy nie in die fine print gelees het hy moet ekstra vir die tyres betaal nie.