TIENERMEISIES moet veral paraat wees en bewus gemaak word daarvan dat misdadigers veral vroue as sagte teikens beskou. Dit is belangrik dat jonger meisies nie deur ooms, oupas of mansvriende opgepas word nie. Meisies is gereelde teikens, veral vir seksmisdadigers. Hulle moet ook nie ná donker iewers heen gaan nie en ook nie kort rokkies of toppies aantrek nie. As hulle ver moet stap, moet hulle liefs nie hoëhakskoene aantrek nie. Vervoer Meisies moet verkieslik per motor deur ouers afgelaai en gaan haal word. Ouers, moenie te lui wees om hul tieners te vervoer vir sosiale geleenthede nie. Tieners het ook die reg om sosiaal te verkeer. Dis ook ’n goeie idee vir meisies om pepersproei in hul handsak te dra of dit in hul hand vas te hou as hulle alleen iewers heen moet stap. Huisvroue wat bedags by die huis is terwyl hulle kinders oppas, kan die volgende doen vir veiligheid: