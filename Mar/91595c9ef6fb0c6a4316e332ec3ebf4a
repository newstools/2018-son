GUGU Mbatha-Raw (34) is op die voorblad van die Britse uitgawe van Vogue. Die gorgeous aktrise is een van net ’n handjievol swart vroue wat op die voorblad van die ikoniese publikasie pryk. Die tydskrif is in 2015 aangeval omdat te min swart vroue op die voorblad verskyn. Gugu is bekend vir haar rolle as Kelly in Black Mirror, Dido Elizabeth Belle in Belle, Noni Jean in Beyond the Lights, Plumette in verlede jaar se remake van Beauty and the Beast en meer onlangs in A Wrinkle in Time. Haar pa, Patrick Mbatha, is ’n Suid-Afrikaanse dokter, en haar ma, Anne Raw, ’n Engelse verpleegster. Gugu het op Instagram ge-post: “So delighted to share my first Vogue cover!” – Channel24