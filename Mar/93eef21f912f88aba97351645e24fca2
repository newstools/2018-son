EISH! In Hollywood moet jy deesdae nie eens skeef kyk na iemand nie, nevermind jou hand uitsteek. Just Jared sê Ryan Seacrest se goose, Shayna Taylor, het dié week op Instagram ’n boodskap van ondersteuning vir die TV-en-radiopersoonlikheid geplaas. Aantygings van seksuele wangedrag teen Ryan het mos ook sy lelike kop uitgesteek. Sy afgedankte stylist Suzie Hardy beweer hy het haar in 2007 betas. Die model Shayna (26) sê in haar post sy het hom innig lief en hy is die mees respectful en gemanierde man. Damage control? Of is daar ’n heksejag in La La Land soos verskeie akteurs beweer? Ryan het ook Dinsdag verklaar Suzie het aangebied om die saak te laat vaar – teen betaling van miljoene.