HULLE het nog peacefully in hul huis gesit toe die polisie met groot wapens hulle tot op die grond geforseer het. Die Rastas se huis in Tiryville, Uitenhage, is Dinsdag ge-raid en dagga is daar gevind. Die manier hoe die polisie die job uitgevoer het, is wat die Rastas pla. “Ons is nie gangsters of druglords nie, ons is Rastas. “Ons is vreedsame mense en wil net ons geloof uitoefen. Dit sluit in dagga rook,” verduidelik Jerome Brown (54), ’n Rastafariër Elder. “Hulle moet ophou om ons Rastas te intimideer.” Buite die Browns se huis het dit tydelik in ’n war zone verander toe die gemeenskap hul steun aan die Rastas toon terwyl die cops hul huis deurmekaar maak. Klein kinders is glo ge-gunpoint en die meeste mense moes op die vloer gaan lê. “Die gemeenskap het oproerig begin raak en saam met ons gestaan,” sê Yvonne (39), Jerome se vrou. Brown, ’n ouerige antie en haar pregnant dogter is tydens die soektog gehou in ’n kamertjie. Daar is klippe gegooi na die polisie en die hele straat was gou gevul met traangas. Rubberkoeëls is afgevuur en het glo drie mense beseer. “Hulle was baie onbeskof en het lelik gevloek, soos ‘jou ma se p**s’.” Jahrynomo Brown (20), hul seun, het glad ’n asma-aanval gekry toe hy vasgedruk is teen die muur en ’n wapen op hom gerig is. Woensdag, op Menseregtedag, het ’n groot groep Rastas van Tiryville opgeruk na die Kamesh-polisiestasie. Daar het hulle met ’n kaptein gepraat. “Ons regte is geskend – veral ons reg tot privaatheid. Ons het ’n aanrandingsaak teen die polisie geopen. Casspirs en riot squads hoort nie hier nie,” sê Jerome. Kapt. Khaya Tonjeni, ’n polisiewoordvoerder, sê die polisie veroordeel die aanval op hulle. “Op 20 Maart in Barracudasingel, Tiryville, het die lede ’n lasbrief gekry om ’n perseel te deursoek by ’n bekende dwelmpendelaar. Die gemeenskapslede het eers die polisie verbaal mishandel. “Dié aksie het gelei tot die klipgooiery na die polisie en hul voertuie. “Geen beampte is beseer nie, maar verskeie voertuie is beskadig. “Die lede het beslag gelê op 50 kg dagga van R50 000 op die perseel. ’n Saak van daggahandel en opsetlike skade aan eiendom is geregistreer vir verdere ondersoek,” sê Tonjeni “Enigiemand wat ’n beampte aanval of staatseiendom beskadig, sal die volle mag van die gereg ervaar,” het lt.genl. Liziwe Ntshinga, provinsiale polisiekommissaris, gesê.