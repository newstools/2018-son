DARREN Lehmann het  sy bedanking as afrigter van die Australiese krieketspan aangekondig. Lehmann het dié nuus Donderdag aan media by die Wanderers gedeel. Australië se derde toets teen die Proteas, wat more begin, sal Lehmann se laaste wees. Sy bedanking volg nadat die Australiese krieketkaptein Steve Smith en onderkaptein David Warner deur Krieket Australië geskors is vir hul aandeel in die balpeuter-skandaal. Cameron Bancroft, wat by Nuweland op kamera betrap is waar hy die bal met skuurpapier krap, is vir nege maande geskors. 'n Emosionele Smith het Donderdag tydens 'n perskonferensie volle verantwoordelikheid vir die skandaal geneem het. 