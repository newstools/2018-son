’N MAN (35) van Ntaban­kulu in die Oos-Kaap het in die hof verskyn vir handel in dagga. Dít nadat hy gedurende die week deur die polisie ge-bust is met sowat 20 sakke dagga in sy kar. “Lede van die Mount Ayliff-cluster se snelweg­patrollie het Sondagoggend die N2 gepatrolleer. By Ntabankulu se T-aansluiting het hulle ’n wit Toyota-vên gestop en deursoek. “Hulle het 20 sakke dagga van R100 000 gevind en gekonfiskeer,” het kapt. Edith Mjoko, ’n polisiewoordvoerder, gesê. “Daar word beweer dat dié dagga van Macwerheni in Ntabankulu af kom en dat die verdagte op pad was Kaapstad toe daarmee.”