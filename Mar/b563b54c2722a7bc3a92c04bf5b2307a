TWEE mans van Tulbagh is Maandag op ’n moordaanklag gearresteer. Dit was ná ’n intensiewe ondersoek deur die cops na die moord op ’n 59-jarige man op ’n plaas in die omgewing verlede week. Volgens lt.kol. Andrè Traut, ’n polisiewoordvoerder, het die cops die moordwapen en verskeie gesteelde goedere gevind. Die twee verdagtes van onderskeidelik 23 en 32 jaar oud sal vandag in die Tulbagh-landdroshof verskyn. Hulle is van moord en die besit van gesteelde goedere aangekla. Volgens Traut is die oplos van ernstige en geweldsmisdade ’n top-prioriteit in die Wes-Kaap. Die cops sal alles doen om die skuldiges vir hul dade te laat boet.