DIE voormalige Cheetahs-skrumskakel, Sarel Pretorius, gaan hom glo binnekort by die Southern Kings aansluit. Volgens die Bloemfonteinse radiostasie, OFM, het Super Sarel glo self bevestig dat hy 'n kontrak van twee jaar met die Baaise PRO 14-span gesluit het. Pretorius speel tans vir die Dragons in Wallis. Hy sê hy het sy besluit gemaak toe hy onlangs met die Dragons in Suid-Afrika getoer het. "Ek het besef hoe baie ek goed soos die son en braai gemis het," sê Pretorius