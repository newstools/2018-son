IS DIE ice queen Angelina Jolie weer in die dating game? Channel24 berig ’n in­sider (wie dan anders?) na aan haar het aan Entertainment Tonight vertel die 42-jarige aktrise date iemand vir die eerste keer nadat sy in September 2016 met Brad Pitt opgebreek het. Daai ding het mos omtrent die internet gebreek. Die bron het gesê Brad date ook nou in die geheim. Volgens die bron is Brad en Angie taamlik geheimsinnig oor met wie hulle uitgaan, maar Angie het glo aan vriende gesê sy is nie reg om te date nie. Dis hoewel sy deesdae ’n ouer, aantreklike eiendomsagent “sien”. Hy is glo glad nie high profile nie. En wat van ’n moontlike reconcilia­tion tussen Angie en Brad? Hulle het ter wille van hul ses kinders terapie probeer, maar hulle kan nie eens saam in een vertrek wees nie.