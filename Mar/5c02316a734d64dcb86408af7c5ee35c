DIE senaat in Arkansas is “all shook up” oor ’n nuwe kandidaat: Elvis Presley. Dié impersonator het sy naam wettig na Elvis D. Presley verander en staan nou in die verkiesing vir die Libertynse party. Luidens Presley se CV werk hy as ’n auto refinish technician by Camp’s Custom Paint in Star City. Presley het die aankondiging van sy kandidaatskap gevier op die Facebook-blad wat hy gebruik om sy lookalike-besigheid mee te adverteer. In die woorde van die koning van ruk-en-rol skryf hy: “Ambition is a dream with a V8 engine.” – UPI