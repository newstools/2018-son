LAGOS. – In Nigerië het die Islamitiese terreurgroep Boko Haram sowat 100 kinders teruggebring nadat hulle ’n maand ge­lede ontvoer is. Die skoolmeisies is in Dapchi in die noordooste van Nigerië ontvoer. Ouers het aan AFP gesê die groep het die meisies nou huis toe gebring. “Die meisies is terug­gebring. “Hulle is in nege voertuie gebring en gister omstreeks 08:00 buite die skool af­gelaai,” het Bashir Manzo gesê. Manzo is die leier van die groep wat ouers ondersteun wie se kinders ontvoer is. – AFP