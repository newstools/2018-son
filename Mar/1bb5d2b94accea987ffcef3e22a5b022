DIE plaaslike aktrise Christi Panagio het ’n baie oulike boodskap op Instagram met haar man, Nico Panagio, gedeel. Sy en die aanbieder van Survivor SA is nou reeds 12 jaar getroud. “Ons het die afgelope 18 jaar die wêreld as ’n span aangepak. En vandag is ons 12de herdenking van ons troudag,” het Christi gesê. Sy voeg by dat haar droom om saam met hom oud te word stadig besig is om waar te word. “Jy is ’n blessing in God’s Kingdom en ’n ware gentleman en ’n (closet) stand-up comedian.” Sy sê verder Nico is ryk aan wysheid, ’n filantroop, ’n talentvolle kunstenaar en ’n gebore entertainer. Die twee aantrek­like akteurs het reeds in 1998 by ’n dramaskool ontmoet en later saam in die sepie 7de Laan gespeel. Die paartjie het twee oulike kinders, Eva en Shay. – Channel24