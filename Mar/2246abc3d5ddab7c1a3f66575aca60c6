DIE vergadering tussen die Metro en onwettige grondbesetters van ’n in­formele nedersetting naby Jacksonville het op niks uitgeloop nie. Die inwoners het Woensdag buitebande aan die brand gesteek en die pad versper nadat die Metro die shacks afgebreek het waarin hulle woon. Die 175 mense het voorheen in Kwanoxolo gewoon, maar twee maande gelede besluit om hul shacks in Jacksonville op te slaan. Afgeloop Die Metro het die shacks Dinsdag afgebreek, maar kort nadat hulle weg is, het van die mense hul shacks herbou. Die inwoners sê die Metro het sonder enige waarskuwing opgedaag. ’n Dringende vergadering is vir Donderdag belê, maar dié ver­gadering het nie goed af­geloop nie. ’n Afgevaardigde van die Metro se afdeling vir behuising het die inwoners opnuut ingelig hulle mag nié op die grond woon nie. Inwoners het die ver­gadering stopgesit, want hulle beweer die Metro het hulle nie eens ’n hearing gegee nie. Volgens die inwoners gaan hulle nou self byeenkom om die pad vorentoe te bespreek.