Franco Mostert is as kaptein van die Lions gekies vir Saterdag se wedstryd teen die Sunwolves. Mostert neem die leisels oor by die beseerde Warren Whiteley, wat vir vier weke met 'n kniebesering langs die kantlyn gaan wees. Ander veranderings aan die span is Rohan Janse van Rensburg wat van senter na regtervleuel skuif met Harold Vorster en Lionel Mapoe wat in die middelveld diens sal doen. Die losskakel-groentjie Shaun Reynolds is ook op die bank gekies.