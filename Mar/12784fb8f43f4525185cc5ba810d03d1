VOLGENS die akteur David Oyelowo is Charlize The­ron, ons pragtige Suid-Afrikaanse Oscar-wenner, ’n regte ou vuilbek. E! News het met die akteur gepraat oor die movie Gringo, waarin hy en die blonde bom speel. David het gesê hy was verbaas toe die Suid-Afrikaanse aktrise lostrek en begin knoop. “Sy is ’n vuilbek. Dit was van die eerste dag af al duidelik en ek het net gedink ‘wow!’, veral omdat sy so sjarmant en elegant is. Maar dan het sy die mond van ’n matroos.” Tog sê David dis juis daaroor dat hy so mal is oor Charlize, want sy is “100 persent haarself en is een van die dapperste mense wat ek ken”. Charlize het erken sy is nogal lief vir die F-woord, sommer in ál sy vorme.