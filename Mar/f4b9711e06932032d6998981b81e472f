VIR dié akteur het ek regtig tyd. Matt Damon het lekker gespot­ met Ben Affleck se reusagtige tattoo op sy rug wat omtrent die internet gebreek het. TooFab berig hy was in The Daily Show met onse eie Trevor Noah en die twee het nie gehuiwer om oor die olifant in die vertrek te praat nie. Trevor het eerste afgeskop en Matt gevra wanneer hy dan met sy BFF Ben opgebreek het. Waarop Matt teruggeskerts het dat hy ná 37 jaar nie Ben kan afskud nie. En toe skiet Trevor terug dat ’n vriend mos nie sy beste buddy sal toelaat om ’n tattoo te kry van ’n reusagtige, kleurryke voël op sy rug nie. Respekteer Matt sê toe dis nie ’n man se job om aan ’n ander man voor te skryf wat hy op sy rug mag doen of nie mag doen nie. En dat hy Ben se “artistic expression” respekteer. Matt het dit darem nie met ’n straight face gesê nie. ’n Paar ander in Ben se vriendekring was glad nie so nice soos Matt nie. Jennifer Lopez het fout gevind­ met al die helder kleure en sy eks Jennifer Garner het na die phoenix verwys wat uit die as opstaan. En sy sê sy weier om die as te wees ...