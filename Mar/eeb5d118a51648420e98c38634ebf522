SUSAN Rohde was passievol. Sy het ’n temper gehad en sou nooit net opgee nie. Sy sou nooit selfmoord pleeg nie. Só het Mark Holmes, Susan se broer, gister in die hooggeregshof in Kaapstad getuig waar sy suster se man en vermeende killer, Jason Rohde­, verskyn het. Jason sê sy vrou het op 24 Julie 2016 selfmoord gepleeg, maar die staat voer aan hy het haar vermoor en dit soos selfmoord laat probeer lyk. Holmes het getuig Jason het hom enkele dae ná die voorval gebel en gesê: “Ek het haar doodgemaak.” Volgens hom was hy nie seker wat hy daarmee bedoel het nie en het hy aangeneem Jason bedoel hy het haar emosioneel vermoor. Hy het ook getuig hul pa se ontrouheid aan hul ma het niks met Susan se state of mind te doen gehad nie. “Dit was 16 jaar gelede. “Ek twyfel of Susan nog daaraan gedink het, want my ouers het opgemaak en aan hul huwelik gewerk.” Leeukuil Hy het getuig Jason het hulle op ’n familievergadering ingelig hy is onder verdenking. Jason het ook die familie oor sy skelmpie ingelig en gesê Susan weet daarvan. “Ek was briesend. Ek wou weet hoekom hy haar dan na die leeukuil sou neem as sy so kwesbaar was. Ek weet sy sou hom nie laat gaan het nie – nie sonder ’n fight nie.” Die saak is volgende week weer in die hof. Die bestuurder van die nutsman Desmond Daniels sal na verwagting ook getuig. Jason se lawyer, adv. Graham­ van der Spuy, beweer iemand het Daniels, wat by die Spier-landgoed werk, ge-coach om in sy ondervraging heeltyd met “geen kommentaar” te antwoord. Kol. Danie Poolman sal ook na die getuiebank geroep word.