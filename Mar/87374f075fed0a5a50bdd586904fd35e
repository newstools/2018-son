TWEE lesers kan elk ’n boek wen deur ’n SMS aan Son te stuur. Die eerste boek is ’n Gelukkige Kind. Die bord pap vlieg oor die tafel en die melk spat op alles. Jou oudste klap jou jongste teen die kop. En julle is al weer laat vir skool. Welkom by die klub van ouers wat soms nie meer weet hoe nie! Dr. Pieter van Jaarsveld, ’n internasionale spreker en kenner op die gebied van positiewe denke, verduidelik in hierdie omvattende ouerskapgids hoe kinders se koppe werk en hoe jy ’n gelukkige en gebalanseerde kind kan grootmaak. Die boek wys dit is wel moontlik om duidelike grense te stel, terwyl jy jou kinders met liefde, respek en koestering grootmaak. Die tweede boek is Liedjies vir Pikkies en Peuters. Hierdie liedjieboek, getoonset deur Gertie Smit, bestaan uit 40 versies uit die gewilde Rympies vir Pikkies en Peuters. Die boek bevat musieknotasie en het ’n kleur-­ illustrasie by elke liedjie. Dit is volgens die opvoedkundige vereistes vir die ouderdomsgroep (een- tot driejariges) saamgestel. Elke liedjie word vertolk op ’n CD, wat saam met die boek verpak is. NB-Uitgewers skenk dié week se boeke. Om te wen, moet lesers net ’n maklike vraag beantwoord. SMS die woord BOEK en die antwoord op die vraag onder na 35128 (elke SMS kos R1,50). Ons sal die wenners volgende week kontak. Die vraag is weer uit die Kaap se voorste showbiz- ­rubriek, “Lekke’ Djy met Albert”. Dié week se maklike vraag is: Watter ­fliek is besig om talle rekords te breek?