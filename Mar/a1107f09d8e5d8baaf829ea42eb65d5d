HOU jou kat baie ver weg van dié groepie jong katvreters af, anders beland hy op die kole, ge-spice met beef stock en ’n knippie sout. Twee katte het hulle reeds lelik vasgeloop toe hulle gejaag, gevang en op die braai gegooi is deur snotkoppies wat tussen vyf en nege jaar oud is. Dié kinders van Missionvale vertel skaamteloos die katvleis het “lekker” gesmaak nadat hulle die diertjies se vleis gegeur het met ’n gesteelde stukkie beef stock en ’n bietjie sout. “Veral die pote,” sê ’n sewejarige lid van die katvreter-bende oor wat nou eintlik die lekkerste is. Maar haar agtjarige tjommie chip gou in: “Ek het nie kat geëet nie. “Ek’t gemáák asof ek eet, maar toe het ek die pootjie weggegooi.” Sy vriende hou egter dik. “Die pootjies wás lekker,” sê nog een. Drie van die kids is vyf jaar oud, drie is sewe, twee agt en die oudste een in die groep is nege jaar oud. Hulle vertel verder: “Ons het die vuur by die soutpan gemaak en die katte daar gebraai. “Maar toe ’n antie sien wat ons doen, het sy ons geskel en weggejaag.” Dié antie wou nie haar naam laat publiseer nie, maar sy meen een van die katte was nie gaar gebraai nie. “Die kat se derms het ook nog uitgesteek,” sê sy vies. “Daai is baie stout kinders!” Die groep wou Donderdagaand nie hul derde slagoffertjie braai nie omdat dié glo te cute is om te eet. Volgens die kids is die derde kat vroeër die dag by ’n huis in Jackstraat gesteel. “Die ander katte was swart,” vertel een. “Dié een is baie mooier.” Net een van die kinders se ouers was bereid om kommentaar te lewer. Vreet Ene Abida, die ma van een van die sewejariges, het woedend teenoor Son afgesak: “Ek’t vir haar gesê ek gaan haar donner. “Ek weet nie hoekom loop vreet sy katte nie, weet jy! Dís hoekom ek haar gaan wegstuur om by haar antie te bly, want die k*k wat sy hier aanvang, gaan sy nie dáár regkry nie!” Ná ’n e-pos en herhaalde oproepe kon die Animal Anti-Cruelty League steeds nie vir kommentaar bereik word nie.