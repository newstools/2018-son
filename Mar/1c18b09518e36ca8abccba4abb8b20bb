HELEN Zille is ’n loose canon wat hard probeer om nog relevant te wees. So sê die sosialemedia-strateeg Melissa-Joy Ohlson. Sy meen Zille probeer om Donald­ Trump na te aap net sodat oor haar gepraat kan word. Ohlson sê: “Dis uitlatings soos dié (lees twiet bo hoofberig) van haar wat mense in die res van die land laat dink die Kaap is rassisties. “Wat Zille nodig het, is raad­gewers met ’n sterk PR-agtergrond, want ons lewe in ’n era waarin ’n mens versigtig moet wees oor wat jy sê en twiet. “Maak nie saak hoe gou ’n mens iets probeer delete nie, mense maak vinnig ’n screen grab daarvan, en dan gaan dit viral.” Die voorsitter van die Demo­kratiese Alliansie (DA) se federale raad, James Selfe, sê Zille se twiet was onsensitief en in swak smaak. Selfe sê: “Dis egter nie teen­strydig met ons beleid oor sosiale media nie. So, geen stappe sal teen haar gedoen word nie. “Ons raadpleeg haar egter daagliks oor hoe sy haarself op sosiale media moet uitdruk.”