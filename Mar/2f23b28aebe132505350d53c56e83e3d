GEORGE. – ’n Fetus is vandeesweek gedump gevind in bosse naby huise in die Blanco-woongebied. Die lyk van die baba­meisie is Woensdag gevind waar dit in ’n plastieksak in die lang gras weggegooi is. Volgens inwoners het werkers van die council daarop afgekom terwyl hulle besig was om die veld skoon te maak. Volgens die polisie moet die fetus tussen sewe en agt maande oud wees. Nicole Fisher (28), ’n inwoner, sê dit is veral ontstellend omdat skoolkinders baie daar verbystap. Intussen het die polisie mense met inligting gevra om na vore te kom. Hulle kan AO Jerome Malan by 064 167 1796 bel.