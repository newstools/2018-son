GEORGE. – ’n Laerskool hier het nou al twee keer deurgeloop onder diefstal – alles oor kos. Die Laerskool Themba­lethu is die teiken oor die diewe glo weet daar is kos. Sedert die begin van Februarie is daar reeds twee keer hier ingebreek vir kos, elektroniese toerusting en kabels. Personeel van die skool meen dat diewe toegang kry deur oor die heining te spring. Beskerm ’n Onderwyser wat anoniem wil bly, sê: “Dit benadeel ons kinders. Baie leerders kom honger skool toe, en die kos by die skool is ál wat hulle te ete kry.” Nomfusi Xhathasi, ’n gemeenskapsleier, sê: “Die skool se sekuriteit moet opgeskerp word. Maar lede van die gemeenskap moet die skool ook beskerm.” Kapt. Dumile Gwavu, ’n polisiewoordvoerder, sê: “ ’n Saak van diefstal word ondersoek. “Tydens die inbrake is groente, blikkieskos, rys, en gevriesde kos gesteel.” Geen arrestasies is tot dusver uitgevoer nie.