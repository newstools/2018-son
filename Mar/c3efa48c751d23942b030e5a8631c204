’N MA en haar twee kinders is na bewering deur ’n sakeman verkrag. Dié man (45) van die Swartland is op 22 Februarie weens die voorvalle gearresteer. Hy is ook die oom van ’n provinsiale sportman. Die ma, haar man en hul kinders huur ’n woonstel by die sakeman. Die ma was die dag van die voorvalle in haar woonstel toe sy skielik lam begin voel het. Borgtog Die beskuldigde het by die kamer ingekom en haar glo op die bed vasgedruk en gemolesteer. Hy was te sterk vir haar en sy kon haar nie teen hom verdedig nie, het sy gesê. Sers. Noloyiso Rwexana, ’n polisiewoordvoerder, sê die sakeman het op 23 Februarie in die hof verskyn en is op borgtog van R2 000 vrygelaat. Sy sê die ma het klagte gelê oor die man glo ook haar minderjarige seun en dogter verkrag en gesodomiseer het. Die onderskeie voorvalle het na bewering op 15 en 16 Februarie gebeur.