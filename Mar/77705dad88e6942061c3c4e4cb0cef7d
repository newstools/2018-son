“DIE cops het my dogter bevoel.” Dís wat ’n woedende ma van Beacon Valley Vrydag by die hof beweer het. Sy het verbitterd bygevoeg: “Ek sal nooit weer cops vertrou nie.” Twee bloues het na bewering met die vrou (40) se 20-jarige dogter gelol. Die ma het Vrydag openhartig met Son gesels terwyl sy by die Mitchells Plain-landdroshof gewag het dat die twee voorkom. Tobias Prins en Julian Salie, wat in Lentegeur gestasioneer was, het “bloot toevallig” stoksielalleen in die hof verskyn terwyl niemand geweet het die saak is in hof 4 geroep nie. Mense het buite gewag om geroep te word na die hofgalery, maar dit het nie gebeur nie. Oor die beweerde voorval vertel die ma: “Hulle (die beskuldigdes) het glo sonder ’n search warrant by ons huis gekom. Daai tyd het ek net my baby by die skool gaan haal. “Toe ek terugkom, sien ek al die polisiekarre buite. Hulle wou nie hê ek moet ingaan nie. Ek het my dogter in die huis gehoor huil. “Toe ek eindelik tot in die huis kon gaan, was my dogter saam met die twee polisiemanne in die kombuis. “Die een was besig om die stove oop te hou omdat hy gekyk het of daar drugs versteek was. “My meisiekind het toe uitgehardloop. Ek het agter haar aangegaan en toe vertel sy my wat gebeur het.” Volgens die mammie het die polisiebeamptes met haar dogter se borste gespeel en vies­like aanmerkings gemaak. “Die een het ook sy hand in haar panty gedruk,” vertel sy. Verder word beweer hulle wou weet of die meisie kon­dome het, maar toe sê die een glo hy “sal haar sonder ’n kondoom n**i”. By die hof was die klaer te getraumatiseer om te praat. Die ma is vies omdat die twee aangeklaagdes se vorige hofverskyning glo ook so geskied het. “Almal se name word by die hof kliphard uitgeroep. Nie hulle s’n nie. Hoekom? Word hulle ge-protect? “Dit maak my hartseer en kwaad. Gaan my dogter in sulke omstandighede ooit justice kry?”