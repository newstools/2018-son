VROUE hou van mooi aantrek. Of dit nou rokke, hemde, tops, baadjies, jasse of skoene is, alles moet reg pas. Gok Wan, ’n modeskrywer, sê vroue moet noupassende, V-nekhemde en -toppies in blokkleure kies om hul liggaam langer te laat lyk. Jy moet toppies dra waarvan die kleure nie met jou onderste helfte bots nie. Vermy slordige tops soos sweetpakke. Dra netjiese baadjies met nou moue en middels wat effens hoër is as jou natuurlike middel is. Jackets se soomlyne moet heuphoogte wees. Vermy groot vierkantige en oorknoopbaadjies; dit laat jou groter en korter lyk, sê Wan. Fyngeboude vroue moet single-breasted, noupassende, knielengte-rokke kies. Hulle moet lang rokke en modestyle soos tregternekke, afgeronde krae en groot knope vermy. As jy skoene aantrek, moet dit jou langer laat lyk. Jy kan die voorkoms van langer bene bereik deur ’n skoen te kies waarvan die kleur met jou natuurlike velkleur ooreenstem. Of kies skoene wat ooreenstem met die kleur van jou sykouse. Wan beveel ronde, effekleurige ballerinaskoene aan of pointy skoene met kitty heels van gemiddelde hoogte. Tingerige vroue moet enkelbande, wedge-hakke en bootse vermy, want dit laat die bene selfs korter lyk. Kies gesofistikeerde bykomstighede van goeie gehalte, soos klein clutch bags van leer, delikate juweliersware en smal bandjies. Lang, dun serpe en ’n updo-haarstyl kan tenger vroue ook langer laat lyk. – afhow.win