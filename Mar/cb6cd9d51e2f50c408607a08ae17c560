CLAREMONT se polisie soek na ’n Egiptenaar wat kan help in ’n moordsaak. Salaheldin Mohamed Helal Hulls Elhaddad (21) kan die polisie dalk help nadat ’n man op 30 Mei 2017 om 15:55 in Claremont vermoor is. Volgens sers. Noloyiso Rwexana, ’n woordvoerder, is ’n man tydens ’n stryery tussen twee vriende doodgesteek. “Die verdagte is gearresteer en sy paspoort is teruggetrek. Op 29 Augustus 2017 het hy nie by die hof in Wynberg opgedaag nie en ’n lasbrief vir arrestasie is uitgereik.” Sy laaste bekende adres was Newfieldssingel, Newfields. Bel speurkapt. Craig Phillips by 079 284 4397 of die speurtak in Claremont by 021 657 2266 met inligting.