TAYLOR Swift het aangekondig Charli XCX en Camila Cabello sal saam met haar toer. Taylor se Reputation Stadium Tour is om die draai en sy het op Instagram gesê die twee sexy sangeresse gaan ook optree. Die Britse liedjieskrywer en sangeres Charli XCX se vierde album, “Pop 2”, het ook verlede jaar uitgekom. Camila se debuut-album het verlede jaar uitgekom en dit was sommer dadelik ’n hit. Taylor het op Instagram gesê sy sien baie uit na die toer en kan nie wag om haar fans weer te sien nie. Haar album Reputation is verlede jaar deur Big Machine Records uitgebring en dit was ook die grootste verkoper in Amerika in 2017. Sy begin haar toer op 8 Mei in Arizona. Dis onseker of XCX en Camila die hele toer sal meemaak. Taylor se laaste toer was die 1989 World Tour in 2015. – AP