’N JONG meisie voel geskend nadat haar vriendin se kêrel glo met haar klitoris gespeel het. Dié meisie (18) van Macassar sê sy is gewalg en voel vuil oor wat die rasta (41) aan haar gedoen het. Sy sê sy het die ou as haar pa aanskou. Die meisie sê haar vriendin (20) het haar verlede Saterdag oorgenooi om oor te slaap omdat die boyfriend vir die naweek na ’n rasta-fees sou gaan. Sy vertel: “Dit was vroeg aand en ek het moeg gevoel. “Ek het eers op die bank aan die slaap geraak. “Voordat hy geloop het, het hy gegroet en my wakker gemaak om te sê hy loop nou. “Ek en my tjommie het toe saam op ’n bed gelê en haar kinders op ’n ander bed. “Maar die rasta was skaars lank weg, toe is hy weer terug by die huis. “Hy het gesê hy gaan nie meer uit nie. “Ek het toe weer aan die slaap geraak.” Die meisie vertel kort daarna het sy wakker geskrik met iemand wat aan haar vat. Sy vertel verder: “Ek het eers gedink ek droom, maar ek het aan sy kop gevat en toe ek dreads voel, het ek geweet dis hy. “Ek het sy hande van my af geklap, maar hy het my hande weggedruk.” Sy moes heeltyd net die rasta van haar af weghou, vertel sy. “Hy het my heeltyd aan my privaat dele beetgekry totdat ek besluit het om op te staan en huis toe te gaan.” Haar tjommie het intussen die hele tyd vas geslaap. Die meisie sê toe sy tuis kom, het sy onmiddellik haar tjommie se boyfriend oor Facebook konfronteer. Hy het toe aan haar gesê sy weet hoe hy oor haar voel. Die meisie het Maandag besluit om ’n saak by die Macassar-polisiestasie te gaan maak. Toe sy daar kom, het die man hom reeds aan die polisie oorgegee. ’n Polisiewoordvoerder, kapt. FC van Wyk, het bevestig die polisie ondersoek ’n saak van seksuele aanranding. Wyk sê: “ ’n Man (41) is gearresteer en het reeds op 8 Maart in die Somerset-Wes-landdroshof verskyn.”