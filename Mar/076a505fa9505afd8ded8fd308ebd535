DIE Cape Cobras se boulers moes gister op Eurolux Bolandpark in die Paarl hard swoeg om die Titans se kolwers te tem. Die besoekers sal vandag hul eerste beurt op 280/6 hervat nadat hul kaptein, Heinrich Klaa­sen (35), besluit het om te kolf. Voorlaaste Die twee spanne is in ’n taai stryd gewikkel om Sunfoil se gesogte meerdaagse ­titel te wen. Dit is beide spanne se voorlaaste wedstryd. Die Titans se aanvangskolwer, Tony de Zorzi, het sy paaltjie met 35 lopies verloor toe hy deur Mthiwekhaya Nabe uitgeboul is. Die vroeë deurbraak vir die tuisspan was egter van korte duur. Want toe gaan skop sy aanvangsmaat, Andrea Agathangelou (107), vas en teken ’n uitstekende honderdtal aan. Sy geduldige 100-tal is van 190 balle geslaan en het 19 grenshoue ingesluit. Die twee kolwers wat vanoggend die Titans se beurt kom voortsit, is Farhaan Behardien (56*) en Eldred Hawken (10*). Die Cobras se twee blitse Tshepo Moreki (2/60) en Dane Paterson (2/65) het elk twee paaltjies geneem. Mthiwekhaya Nabe (1/27) en Dane Piedt (1/59) het maar gesukkel om ’n impak te maak.