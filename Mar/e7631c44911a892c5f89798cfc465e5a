DAAI megastar Rihanna kan omtrent nou verlig asemhaal nadat sy dit uiteindelik reggekry het om daai huis van haar in West Hollywood te verkoop. Volgens TMZ het sy mos omtrent gesukkel om die ding verkoop te kry, vir vyf maande. Rihanna het mos die 2 800 vierkante voet-ding in Augustus gekoop vir $2.75 miljoen (sowat R32.7 miljoen). Maar toe verander sy haar mind oor dié vierslaapkamer-/ vierbadkamerhuis en die ding is toe drie maande later terug op die mark. En toe het die huis in Januarie op die mark gegaan vir $16 500/maand (R196 300). Maar daar was blykbaar nie enige takers teen daai prys nie, nie eers vir ál die lekker dinge soos ’n swembad en ’n gastehuis nie. Gelukkig is die huis dié week gegaps en Rihanna het met ’n ekstra $100 000 (sowat R1.19 miljoen) weggeloop. As jy egter ál die fees vir die agente en legal work in ag neem, het sy maar eintlik met peanuts weggekom.