SELFS nie die celebs kan wegkom van misdaad nie. Channel24 berig die Britse aktrise en model Elizabeth Hurley (52) het op Twitter geklim en gevra wit­nesses moet asseblief na vore kom nadat haar susterskind Miles Hurley wreed aangeval is. Die Royals-aktrise het vertel die 21-jarige model is sommer ’n paar keer gesteek. Sy het bygevoeg haar susterskind is verlede Donderdag omstreeks 21:00 wreed aangeval in Londen. Hurley het die polisie en hospitaal geloof vir hul fantastiese optrede en het haar aanhangers vir al die ondersteuning bedank. Op Instagram het sy vertel arme Miles het vier pinte bloed verloor. “ ’n Polisieman was daar naby op patrollie en kon noodhulp toepas totdat die ambulans gekom het.” Liz het gesê die diepste wond het Miles se rugstring net-net gemis en wonderbaarlik is geen vital organs in die aanval beseer nie. Volgens The Guardian het die polisie bevestig twee mans is tydens die aanval gesteek. Miles is steeds in die hospitaal; die ander mens is reeds ontslaan.