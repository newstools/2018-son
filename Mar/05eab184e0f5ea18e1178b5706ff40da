DIE ANC sal nie sy strukture mobiliseer om oudpres. Jacob­ Zuma in sy hofsaak te support­ nie. Dít kom nadat die nasio­nale direkteur van open­bare vervolging (NDOV), adv. Shaun Abrahams, verlede week aangekondig het Zuma sal wel vervolg word. Die korrupsieklagte teen die oudpresident hou verband met betalings wat hy van Schabir Shaik, sy voormalige finansiële adviseur, en die wapenvervaardiger Thales ontvang het. Sowetan berig die ANC sal nie soos met Zuma se verkragtingsaak sy struk­ture mobiliseer om hom tydens sy verskynings in die hooggeregshof in Pietermaritzburg by te staan nie. Hy is in 2006 onskuldig bevind aan verkragting. Oorweging Die ANC sal egter sy lede toelaat om die hofsaak in hul persoonlike kapasiteit by te woon. Zuma se lawyer, Michael­ Hulley, het die naweek gesê hulle beoog om die NDOV hof toe te sleep vir sy besluit om die klagte weer in te stel. Hy het aan Bloomberg gesê: “Dié besluit sal ná noukeurige oorweging en konsultasie met mnr. Zuma geneem word.” Abrahams meen daar’s ’n goeie kans dat Zuma suksesvol vervolg kan word.