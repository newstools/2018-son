DIE voormalige Springbokrugbyspeler Derick Hougaard en sy girlfriend, die Afrikaanse sangeres Nádine, het ’n paar flirty oomblikke op sosiale media gedeel. Die twee het hul verhouding sodoende aan die groot klok gehang – en dis baie cute. Sy het foto’s op Twitter gelaai van hoe sy kook, en bygesê sy is besig met haar gunsteling-gereg en haar gunstelingpersoon is nie daar nie. Sy het ’n foto van Derick ingetrek en ’n emoji van ’n hartseer gesiggie. Derick het gou geantwoord en gesê sy is te goed vir woorde. “Ek verdien jou nie. Met als waardeur jy is. Jy is ’n ystervrou en enige man se droom.” Nou wonder ’n mens of daar dalk ’n diamantring in die toekoms gaan skitter. Derick en sy eksvrou, die sangeres Karlien van Jaarsveld, is in 2015 geskei. Hulle het twee kids. – The Juice