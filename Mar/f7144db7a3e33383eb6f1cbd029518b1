DIE fliek Black Panther het omtrent al wat ’n fliekrekord is soos ... wel, ’n black panther geklap. Die ster Chadwick Bose­man kon maklik grootkop gekry het, maar volgens Just Jared is die dude heel down to earth. Hy het mos dié week in The Tonight Show Starring Jimmy Fallon verskyn. En daar het hy besluit­ om so ’n ietsie aan van sy fans terug te gee. Van die fans in die show het mos ’n video­boodskap aan hom gestuur oor wat die fliek vir hulle beteken het. Dít min wetende dat die akteur net daar by hulle agter ’n rooi gordyn staan en wag het. Dan surprise die akteur hulle deur skielik in lewende lywe te verskyn. Een ou is so oorbluf, hy groet Chadwick skoons met die koninklike saluut van Wakanda! Dis nogal hartroerend.