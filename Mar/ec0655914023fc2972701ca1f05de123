WAARDEER mekaar. Kry klein maniere om te wys hoe julle mekaar waardeer. Een idee is om ’n happy dance te doen elke keer wanneer ’n kind van die skool af kom of wanneer ’n ouer ná werk tuis kom. Onthou, om jammer te wees is nie genoeg nie. Wanneer een van jou kinders die ander se gevoelens seermaak, is dit nie genoeg om net om verskoning te vra nie. Daardie kind moet ook ’n manier kry om die seer wat hulle veroorsaak het, te help genees. Hulle kan byvoorbeeld die ander sibbe met ’n takie in die huis help of ’n speelding deel. Prioritiseer jou huwelik. Die belangrikste ding wat jy vir jou kind kan doen, is om lief te wees vir jou partner en daardie liefde te demonstreer. Dit stel ’n voorbeeld van ’n goeie verhouding vir jou kind en help om jou huwelik sterk te hou. – rd.com