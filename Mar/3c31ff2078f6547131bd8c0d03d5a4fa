OUDPRES. Jacob Zuma sal na verwagting volgende week in die hof verskyn as die Valke sy dagvaarding vandeesweek afgehandel kry. Die Valke se woordvoerder, brig. Hangwani Mulaudzi, het gesê die saak sal voortgaan sodra hulle “kwessies van ’n administratiewe aard” afgehandel het om te verseker alles is in orde. Vroeër is in die media berig Zuma se lawyers en die staat het gereël dat hy op Vrydag 6 April die eerste keer verskyn. Dit kom nadat adv. Shaun Abrahams, die na­sionale direkteur van openbare vervolgings, vroeër die maand gesê het die staat is oortuig hy het ’n sterk saak teen Zuma. Die 12 klagte waaroor Zuma nou voor ’n judge moet please explain, spruit uit betalings wat hy ontvang het van sy eertydse finansiële adviseur Schabir Shaik. Shaik is in 2005 aan dié klagte skuldig bevind en in 2009 op mediese parool vrygelaat.