DAAI sanger Joe Jonas moet nou die downside van fame hanteer. Veral as jy iemand anders uitstuur in jou kar om errands te gaan doen. Veral as daai persoon iemand glo raak ry met jou kar. TMZ sê ’n vrou sue hom nou. Sy beweer sy assistent het sy Audi A6 in die hartjie van Hollywood bestuur toe die assistentjie mos ’n left turn gemaak het en toe moer sy vas in die vrou se kar. Blykbaar het die smash reeds in Maart 2016 plaasgevind. Die vrou se lawyer, Gerald Marcus, sê hulle het die Audi se nommerplate ondersoek en gesien die kar is in die 28-jarige Joe se naam geregistreer. Maar snaaks genoeg is daar nie ’n saak by die cops gemaak nie – en was daar glo ook nie ooggetuies nie. Nogtans sue die vrou vir Jonas en sy assistent vir nalatigheid, want sy is glo beseer en het fisieke pyn, en wat ook al. Een vraag: Fishing expedition much?