PROGRESS en Evegreens sal mekaar op 7 April in ’n Premierliga-wedstryd van die Suidwestelike Distrikte op Outeniquapark pak. Dié wedstryd is ook die voorwedstryd vir die Pro14-kragmeting tussen die Kings en Munster van Ierland. Die SWD-rugbyunie (SWDRU) en George-munisipaliteit het die program wat gister bekend gemaak is, gereël. Die SWDRU se klubrugbyprogram skop môre af. Die president van die SWDRU, Hennie Baartman, sê: “Dat dié twee groot klubspanne in aksie sal wees, sal beslis bydra daartoe dat ’n rugbyfees aangebied word.” Die burgemeester van George­, Melvin Naik, sê: “Ons dorp spog met ’n trotse tradisie, en dís dat ons goeie internasionale byeenkomste kan aanbied.” Premierliga se beplaings ROSEMORE: Progress t Blanco; HEIDEDAL: Maori’s t Groot-Brak; PARKDENE: Crusaders t Bridgton; D’ALMEIDA: Barbarians t Evergreens; HEIDELBERG: Heidelberg t Silver Stars. 16:45: Evergreens t Progress; 19:35: Southern Kings t Munster. B-veld – 13:30: Derde spanne; 15:00: Tweede spanne.