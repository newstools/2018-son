DIS weer daardie tyd van die jaar: Paasnaweek. ’n Langnaweek waarin ons sommer lekker kan wegbreek en ontspan en ’n gulde geleentheid om die gesin te bederf. En diegene wat dit nie kan bekostig om vakansie te gaan hou nie, dis nie ’n train smash nie: Jy kan dit ewe veel geniet by die huis. Raap die bargains in dié bylaag op om die verhoging in VAT Sondag te klop. Hoekom nie vandag nog nie? Sodoende klop jy sommer ook die stormloop. Terloops, ’n langnaweek is nie vol­ledig sonder ’n braai nie. So ’n ietsie oor die kole is mos hemels. En ons Kapenaars is mos bekend vir vis. So, hier is ’n braaireseppie daarvoor. – Redaksie Bestanddele Metode 1. Laat smelt die botter en meng die knoffel, suurlemoensap en pieter­sielie daarin. Dié sous is waarmee jy die vis moet bedruip terwyl dit braai. 2. Vlek die vis. So ’n gevlekte vis het twee kante: ’n Velkant en vleeskant. Smeer of verf die olie aan albei kante en maal dan die sout en peper oor die vleeskant. 3. Sit die vis in ’n toeklaprooster en braai oor matige tot warm kole, eers met die vleeskant na onder vir omtrent drie tot vier minute of totdat die vlees liggoud is. 4. Draai die rooster om en braai die velkant tot gaar. Vis braai gaar tussen 15 en 20 minute, maar onthou, dit hang af van ’n hele paar faktore: die grootte van die vis, die hoogte van die rooster bo die kole en die hitte van die kole. Verf die vis deurlopend met die sous. Probeer om die vel nie te brand nie, maar as dit wel plek-plek effens brand, moenie teleurgesteld wees nie, want jy hoef die vel mos nie te eet nie. 5. Die vis is gereed wanneer die vlees wit is en dit van die grate lostrek wanneer jy daaraan wikkel en wanneer dit vlok wanneer jy ’n vurk daarin steek. Julle kan dan maar wegval.