Dominique Martin van die vakbond Fawu skryf per e-pos: Eerstens het die minister nie verduidelik dat nie alle firmas betrokke by gereed-om-te-eet-vleis vir die uitbreking geblameer kan word nie – anders as Tiger Brands se afdeling wat handel dryf as Enterprise – en daai firmas kan nie die siekte in hul bedrywe teenwoordig hê nie. ’n Voorbeeld is Eskort-aanlegte wat gereed-om-te-eet-vleis soos polonies, viennas en russians vervaardig en verwerk. Met kommer oor RCL Foods, terwyl die uitslae nog nie bevestig is nie, moes die minister dit duidelik gestel het dat RCL se gereed-om-te-eet-produkte as voorkomende maatreël nie gekoop of geëet moet word nie totdat die uitslae bevestig is. Nog erger – die minister moes dit duidelik gestel het dit is net die RCL Foods-afdeling en nie RCL Chicken wat onder verdenking is. Nou word vars en bevrore hoender verwar as ’n oorsaak van listeriose. Gevolglik beleef RCL Chicken en Eskort ’n insinking in verkope weens die verwarring wat die minister geskep het. Die gevolge sal erg wees omdat produkte sal oorneem wat onwettig ge-dump of verhandel word. Duisende jobs is nou in die gedrang. Ons doen ’n beroep op die minister van gesondheid om die nasie met konkrete en duidelike verklarings in te lig omdat sy uitsprake ’n gesondheidsvrees en -paniek onder die nasie laat ontstaan het.