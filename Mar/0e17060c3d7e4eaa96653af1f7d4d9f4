’N PROSTITUUT van Rivier­sonderend is saam met haar pimp en ’n vriend skuldig bevind aan roof en die moord op ’n kliënt. Naailah Tashe Plaatjies, Bulelani Boluwana en Thulani Mayekiso is dié week in Swellendam skuldig bevind aan die moord op 3 September 2016. Die kliënt­ is in ’n begraafplaas met ’n skaapskêr, mes en skroewedraaier vermoor. Luidens die akte van beskuldiging is Plaatjies van 15-jarige ouderdom af ’n prostituut. Sy sê haar drug habit het haar gedwing in dié lewe, waar sy haar pimp, Mayekiso, ontmoet het. Mayekiso, ’n drug mert, het Plaatjies met drugs betaal vir seksuele gunsies. Later het hy ook haar prostitusiegeld gebruik om drugs te koop om te smous. Plaatjies het getuig sy het daardie dag verjaar. Mayekiso het toe drank en dwelms vir hulle en nog twee mense gebring. Mayekiso het later gesê sy moet haar regmaak, want sy het ’n kliënt. Dié kliënt was Quintin van der Sandt (27). Van der Sandt en Plaatjies het in sy kar Mandrax gerook voordat hulle na die agtersitplek beweeg het. Toe Plaatjies uit die kar klim, het sy vir Mayekiso en Boluwana beduie om te kom. Hulle het Van der Sandt aangeval en hom altesaam 48 keer gesteek. Boluwana sê Plaatjies het die geroeste skaapskêr gehad en geskreeu: “Dis lankal dat jy my k*k geld betaal!” Hulle het Van der Sandt toe van sy geld, beursie en foon beroof. Hulle het ook sy kar gevat en hom daar gelos. Die drie het egter met die kar in ’n muur vasgery en as gevolg hiervan het ’n wiel afgeval. Hulle het toe na Ashton geryloop om ’n koper vir die kar te soek, maar sonder sukses. ’n Verbyganger het Van der Sandt se lyk ’n dag later ontdek. Regter Robert Henney het die drie tot lewenslank gevonnis vir die moord en 15 jaar vir die klag van roof.