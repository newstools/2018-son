GENADE tog! Die Orange president is darem maar soos ’n boelie op die skoolgrond! Associated Press vertel my Donald Trump is glad nie happy met die akteur Alec Baldwin se nuutste comment nie. Alec het mos op social media gesê dis vir hom omtrent “agony” om die rol van die Combover King te speel. En toe bars daar behoorlik ’n twar los. Die Donald het mos getwiet dat Alec se kwynende loopbaan ’n hupstoot gekry het danksy sy comedy skid op Saturday Night Live, waar hy sy weergawe van Trump speel en die draak met hom steek. “Dit was agony vir hulle wat geforseer is om daarna te kyk. Bring Darrell Hammond terug. Hy is snaakser en het veel meer talent,” gorrel DT. Maar Alec is mos nie op sy bek geval nie. Hy het teruggetwiet dat hy maar sal aanbly en wag vir die impeachment hearings, die bedanking en die resignation speech, en die farewell helikopter-rit. The Good Stuff. In sy derde twiet sê Alec hy kan nie wag vir die Trump Presidential Library nie. Want dit sal ’n live Twitter feed in hê en ’n klein swart boekie met porn stars se nommers. Soos ek gesê het, Alec is nie op sy bek geval nie. Een ding moet egter onthou word. Trump het ál die kodes vir die grootste atoombomarsenaal op aarde. Be afraid, be very afraid ...