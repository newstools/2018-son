RIHANNA is dik die duiwel in oor ’n ad wat op Snapchat verskyn het. Daarin word gevra of jy eerder vir haar wil klap of vir Chris Brown ’n opstopper wil gee. Fans was onmiddellik up in arms en RiRi het self bors skoongemaak daaroor. Dit adverteer Would You Rather en Snapchat het intussen gesê hy ondersoek hoe dié video game­ op die app gekom het. Rihanna en Chris het jare gelede uitgegaan en die sanger is later daaraan skuldig bevind dat hy die sangeres in 2009 aangerand het. Sy het op Snapchat en Instagram gesê sy wil weet wat die punt van dié gemors is. “Nou bestee mense geld aan ’n game wat slagoffers van gesinsgeweld in die verleentheid stel en maak of dit ’n joke is. Skaam julle.” – AP