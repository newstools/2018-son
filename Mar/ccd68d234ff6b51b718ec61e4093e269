AG, CUTE, man! Nie net het die aktrise Tiffany Haddish die balls gehad om by die Oscars die derde keer in dieselfde wit rok te verskyn nie, sy kan ook funny wees. Sy het ingeloer op Live with Kelly and Ryan se spesiale show net ná die Oscars, berig Just Jared. Daar het sy vertel hoe sy Brad Pitt vroeër die aand ontmoet het. “Ek het Brad in die hysbak ontmoet!” het Tiffany aan Kelly Ripa vertel. Sy grap toe dat Brad gesê het as hy ná ’n jaar nog single is en sy ná ’n jaar nog single is, soek hy ’n booty call. “Maar hy het sewe kinders en ek weet nie of ek met ’n man kan deal wat soveel kinders het nie.” Maar hoekom ’n jaar, wou Kelly weet. “Geen idee nie. Hy het net gesê ek moet ’n jaar wag,” het Tiffany ewe uit die veld geslaan geantwoord.