LIONEL Richie se hand- en voetafdrukke is in sement verewig. Die 68-jarige R&B-sanger wat reeds vier Grammys gewen het, was die voorsanger van The Commodores en meer as 100 miljoen van sy plate is in sy loopbaan van 50 jaar verkoop. Die seremonie het plaasgevind op Hollywood Boulevard, waar die tradisie reeds sedert die 1920’s plaasvind. “Toe ek die eerste keer hier gekom het, was die Holiday Inn hier agter ons. “Ek het toe uit die hotel gehardloop en my hande en voete op die grond gedruk,” vertel die sanger. “Nou het ek my hande en voete régtig in die sement gedruk en dis ongelooflik.” – AFP