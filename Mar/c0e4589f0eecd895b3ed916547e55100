DIE polisie vra die publiek se hulp nadat ’n vrou van die Strand in ’n drankwinkel-rooftog beseer is. Die rowers het die vrou, ’n kassiere, in haar kop geskiet. Volgens die polisie het dit in Hoofweg, Strand, gebeur. Vier rowers het 16:00 die winkel betree en ’n gun uitgepluk. Die polisie sê twee werkers is na die kantoor gevat waar die bestuurder was. Daar is die mense van fone en ander besittings beroof. ’n Skoot het afgegaan en die kassier is getref. Sy is tans in ’n bevredigende toestand in die Tygerberg-hospitaal. Die rowers het gevlug en is deur ’n privaat sekuriteitsmaatskappy gejaag. Hulle het met ’n onbekende bedrag en drank in ’n wit Toyota Etios na Lwandle koers gekry. Mense met inligting kan lt.kol. Franklin Plaatjies by 082 469 3369 bel.