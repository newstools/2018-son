DIE EFF eis dat pres. Cyril Ramaphosa ’n noodtoestand in die land moet afkondig om te deal met die uitbreking van listeriose, wat tot dusver die lewe van meer as 180 mense geëis het. Die party het verreikende maat­reëls voorgestel, insluitend dat die owerhede moet seker maak alle voedselverwerkingsaanlegte word getoets om te verseker hulle is skoon van alle siektes wat in voedsel kan versprei. Mbuyiseni Ndlozi, EFF-woordvoerder, meen: “Listeriose bedreig die mees fundamentele mensereg; naamlik die reg om te lewe.” – News24