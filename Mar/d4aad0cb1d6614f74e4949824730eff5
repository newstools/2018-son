LEATITIA Solomons-Manuel se komedie Vol Klagtes en Gedagtes is binnekort by die Woordfees op die planke. Elke huis het sy kruis in ’n lewe wat nie altyd ’n lied is nie. Maar antie Mathilda is ’n sterk vrou wat weet die antwoorde lê in ons verlede. Sy stel op haar eie, grappige manier ’n paar oplossings voor vir die ekonomie, sosiale media, ouer-kind-verhoudings en baie meer. Leatitia is verantwoordelik vir die teks en is ook in die produksie te sien. Geniet 17:00 op 3 Maart en 20:00 op 7 Maart ’n mini-musiekblyspel in outentieke Afrikaaps in die Drostdy-teater in Stellenbosch. Kaartjies kos R90 en is by Computicket of enige Shoprite-/Checkers-winkel verkrygbaar. Kaartjies sal R100 by die deur kos.