KEVIN Hart (38) is dalk net 1,65 m lank, maar hy reik na die sterre. Die hardwerkende entertainer het aan Variety gesê hy wil binne sewe jaar ’n miljardêr wees. Hy’t in Los Angeles by die tydskrif se Massive Summit oor sy toekomsplanne gepraat. “My doelwit om ’n magnaat te word is eg. Ek wil ’n miljardêr word. Teen die tyd dat ek 45 is, sal julle mense ’n ander storie vertel.” Die grapjas-akteur werk aan vyf movies. Daar is opvolgflieks van Ride Along en Jumanji. Hy sê hy verstaan nie waarom mense hard werk om dan later te ontspan nie. – DailyMail