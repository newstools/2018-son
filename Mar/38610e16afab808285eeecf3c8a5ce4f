AS JY ’n petrolkop soos ek is, sal jou hart vinniger klop, want dis weer tyd vir die Kaapstadse Motorskou, wat vandag by GrandWest begin het. En die goeie nuus is, dit hou aan tot Sondag! Verlede jaar, moet ek bieg, was ietwat van ’n hit-and-miss-affêre. Dit het nie so lekker gejel nie. Maar onthou, dit was die eerste probeerslag (in samewerking met die Stad Kaapstad). Ons kan dus hopelik aanneem al die probleempies is uitge-sort. Organisers sê ook dit gaan ’n kwessie wees van go big or go home, met ’n baie groter selection van alles wat kar is. Nuutste Blykbaar gaan die hele GrandWest omtrent vol karre staan – van die Entertainment World venue (die Market Hall, Grand Arena en Sun Exhibits Hall) tot die Outdoor Area, wat ’n Drifting Zone, Nostalgia Zone, Chill Zone en Camping en 4x4-area insluit. Hulle belowe my daar sal die nuutste debuts wees maar ook classics, luxury, en exotic karre. Al die groot rolspelers in die bedryf gaan verteenwoordig wees en ’n mens kan up close en personal raak met die karre. En die bikers hoef ook nie te huil nie. Alles met twee wiele (in sekere gevalle sommer drie ook) van oor die planeet heen sal represent. Een gelukkige besoeker sal terloops wegry op sy eie Harley-Davidson! Lede van die publiek­ kan ook as passasier saam met die experts kom drift – ’n geleentheid waarvoor die mense verlede jaar behoorlik tougestaan het. But wait, there’s more, soos hulle dikwels in die advertensies sê. Enigiets te doen met brandstof is ook hier – bykomstighede vir jou wa, monstertrokke, antiques, enjin mods, pimped out rides, muscle cars, sound offs, virtual reality, custom-trokke, hot-rods en car wraps. En moenie die nuwe 4x4-area vergeet nie. Behalwe gewone 4x4’s is daar ook custom builds en natuurlik demo’s van hoe om dit regtig in die boendoe te doen. Daar is ook die Dusty Rebels & the Bombshells se area, met enigiets van bars, skateboarding en BMX demo’s­ tot Mutant Desert-waens so reg uit Mad Max. Maar moenie dat ek jou verder vertel nie ... kom kyk self! Dis R100 per persoon om in te gaan, maar vir ’n gesin van 4 vra hulle net R250. Dis R60 vir pensioners en kinders tussen 12 en 17. Kinders onder 12 kom verniet in.