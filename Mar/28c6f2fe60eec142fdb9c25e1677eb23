DIE stad New York se parke-afdeling sê ’n groep bome in ’n buurt van Manhattan kan hul gehekelde “truie” behou. Die afdeling sê hy het sy vorige besluit om die boom-truie te verwyder, herroep nadat inwoners vir The New York Post vertel het die kleurryke sweaters aan sowat 24 bome lok besigheid en mense na die buurt. Sam Biederman, parkewoordvoerder, sê hulle het van plan verander oor die truie. Holly Boardman, ’n sakevrou, het die truie laas jaar met Danksegging aangebring om die buurt te verfraai. – ABC News