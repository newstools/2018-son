DIE Kaap se legendariese DJ Ready D en sy vrou, Malikah Daniels, vat die veldtog ManUp Circumcise and Con­domise na die strate met hul drift squad-karre. Ready D en Malikah beoog om deur hul drift squad-karre meer inligting met die algemene publiek te deel. Die ManUp-veldtog het in 2017 begin om mans bewus te maak van die gesondheidsvoordele van circumcision. Die veldtog het by die Atlantic Studios in Montague Gardens, Milnerton, begin met die hulp van die bekende Joe Barber-karakters, Boeta Joe (Oscar Peterson) en Boeta Gamat (David Isaacs). Sowat 200 drift squad-deelnemers en bewonderaars het saamgetrek om die ManUp-kar te sien toertjies doen. Ready D het die drift-kar “Soenat, Just Doenit” gedoop.