OWEN Wilson het so woes gerook dat ’n rookalarm in ’n hotel in South Beach, Florida, afgegaan het. Die mense moes die hotel ook inderhaas ontruim. Wilson (49) is saam met ’n blonde bom op die strand afgeneem. Die twee is later saam na die Croydon-hotel toe. Die paartjie het na bewering ’n sigaret in die badkamer gedeel toe die alarms skielik afgaan. Volgens ’n bron het Owen die rookalarm naby die badkamer laat afgaan en die hele hotel moes ontruim word. Beeldmateriaal wys hoe Wilson en sy partner dans toe die alarm afgaan. Hulle glip toe vinnig uit en Wilson los sy drink op die stoep terwyl die vrou rook. ’n Mens sien hoe die hotelgaste in hul pajamas by die trappe afgaan. – Page Six