KAN dit waar wees? TMZ berig Barack en Michelle Obama wil die politiek ’n pit druk en hul eie show op Netflix kry! Amerika se 44ste president en die voormalige first lady onderhandel glo met ’n streaming service om ’n reeks hoëprofiel-shows te vervaardig en eksklusiewe materiaal op ’n internasio­nale vlak te verskaf. Dis nou as jy The New York Times wil glo. Die hooffokus van die show sal glo inspirerende stories wees, maar daar is blykbaar ook ander idees. Een is om ’n gesprek met Barack te voer oor onderwerpe wat sy tyd in die Wit Huis oorheers het, soos gesondheidsorg en klimaatsverandering. Die deal se details is glo al gevorderd, maar een ding is duidelik: Die show sal nie gebruik word om die Orange Prez mee oor die kop te slaan nie. Dis dalk ’n bummer vir Netflix se 118 miljoen intekenaars. Ek sê, moker die Trumpster sommer hard.