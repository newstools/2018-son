DIE polisie het gister onder skoot gekom in Wesbank toe hulle ’n skare van ’n boendoe-hof probeer uiteen jaag het. Die slagoffer daarvan, Wesley Mathyse (17), se kop is vol gapings geslaan met gholfstokke en ysters en klippe. As die cops nie ingegryp het nie, sou die groep mans Mathyse waarskynlik doodgemaak het. Wesley sê hy was in hul huis in Putmanstraat toe ’n groep jongens omstreeks 16:00 daar ingebars het. Wesley vertel: “Hulle het beweer ek was by toe een van hulle se kar gesteel en aan die brand gesteek is. “Toe begin die jongens my met stokke en ysters slaan. Hulle het my by die huis uitgesleep, my kaal uitgetrek en aangerand.” Wesley sê hy het gedog die dood staar hom in die oë, maar gelukkig was daar uitkoms. “Die bure het ingetree en my na hul huis geneem en die polisie gebel,” vertel hy. Wesley se ma, Irma (48), het geslaap toe die jongens by hul huis instorm. Sy beweer een van hulle het haar met ’n bierbottel oor die kop geslaan. Sy sê haar hand en arm is ook in die bakleiery beseer. Toe die polisie opdaag, het Mathyse se aanranders hulle gewelddadig probeer verhinder. Wesley is met hul vên na die Delft-hospitaal aangery. Sy beserings het verskeie steke vereis. Twee mans is in die ­proses­ gewond en moes na die hospitaal geneem word. Llewellyn was op pad na die mobile toe hy oorkant Rainbow Primêr in die hoofstraat geskiet is. Die pa van ’n 10-jarige dogtertjie is in die kop getref en het op pad na die hospitaal gesterf. Sy ma, Mary (56), sê: “My kind het nog gelewe toe ek op die toneel kom, maar hy kon nie praat nie. “Hy was nie ’n gangster nie. So, ons weet nou nog nie hoekom hy geskiet is nie.”