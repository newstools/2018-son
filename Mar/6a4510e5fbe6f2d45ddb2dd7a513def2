OP ’N aand wanneer almal hul beste voet voor sit en designer-klere dra, was dié girl ’n vars bries. Ek praat nou van die Oscars daar in Hollywood, en van die komediant en aktrise Tiffany Haddish. Tiffany het ’n statement gemaak met haar rok van $4 000 (so R47 800) deur Alexander McQueen. Als goed en wel ... behalwe dat sy dié rok reeds op twee ander geleenthede gedra het – ’n helse no-no in Hollywood. Sy het dit gedra na die première van die movie Girls Trip en daarna weer toe sy as aanbieder in Saturday Night Live verskyn het. En sy het dié olifant in die kamer dadelik in haar toespraak uitgewys. Tiffany het gegrap dat haar hele span haar gewaarsku het om nie die wit rok op SNL te dra nie, want sy het dit reeds gedra. Maar sy’t ’n nie ’n bloue duit omgegee nie, want sy het ’n helse klomp geld daarop uitgegee, meer as haar huislening. En ja, sy sal die dress dra na ’n bar mitzvah, haar eie troue en selfs eendag op haar eie begrafnis. “Wanneer ek doodgaan, en al raak ek ook so vet soos die hel, gee ek nie om nie. “Raai ’n bietjie wat om my vetgat-lyk gaan lê wanneer ek in my kis lê? Dié rok!” Soos ek gesê het, sy is nou regtig ’n vars briesie. – News24