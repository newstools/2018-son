’N NEGEJARIGE seun het Saterdagmiddag by Schoenmakerskop in die Baai verdrink. Mincili Madikane was saam met sy suster en sy tante vir die dag by die strand toe die voorval plaasgevind het. Mincili het gaan swem, maar in die moeilikheid beland. AO Alwin Labans, ’n woordvoerder van die polisie, het gesê ’n visserman het gesien die seun ervaar probleme in die water. Die visserman het na die seun geswem en hom probeer help. “Die visserman het vergeefs probeer om CPR op die seuntjie toe te pas,” het Labans gesê. Die seun se familie was ontroosbaar toe hulle hoor hy het dit nie gemaak nie.