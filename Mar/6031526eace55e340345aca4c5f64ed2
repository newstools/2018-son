NINA Hastie het in Zaziwa haar hart oopgemaak oor haar struggle met drugs en booze. Die komediant en TV-persoonlikheid het in ’n interview in die show met Pearl Modiadie daaroor gepraat en mense in trane gehad. “Ek praat met vroue en wil hê hulle moet weet hulle het ’n reg om te leef. “Dit maak nie saak wat in die verlede met jou gebeur het nie. Kyk net hoe een besluit my lewe ver­ander het,” het Nina gesê. Sy is bekend daarvoor dat sy mense laat lag, maar min mense weet wat sy moes oorkom om die vrou te word wat sy vandag is. Nina het aan Pearl vertel sy is ’n alkoholis wat aan dwelms verslaaf was. Sy is al drie keer verkrag en haar familie het haar weggejaag. Boodskappe van ondersteuning het ingestroom. – The Juice