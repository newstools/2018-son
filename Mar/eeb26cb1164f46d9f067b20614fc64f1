DIE liedjieskrywer, sanger en recording artist Garth Taylor vier vanjaar 20 jaar in die musiekbedryf. Hy sê die musiekbedryf was vir hom goed en dis te danke aan sy getroue fans wat hom deur die jare ondersteun het. Ná sy treffer “Why” is Garth nog steeds een van die gewildste kunstenaars, veral onder sy vroulike aanhangers in Suid-Afrika. Garth sê hy sien baie uit na sy optrede in Kaapstad en die gehore gaan ge-treat word met al sy treffers. Hierdie optrede is up close en persoonlik met die akoestiese klank op die kitaar van Garth, en Tyrone Marinus op klavier. Die konsert vind op 14 en 15 Maart by die Daily Coffee Café in Kuilsrivier plaas. Kaartjies is beskikbaar teen R150. Kontak Samantha Hendricks gerus by 078 742 8925.