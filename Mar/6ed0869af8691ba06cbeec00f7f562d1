BAIE mans sou gejuig het as hulle die sangeres Katy Perry (33) kon soen. Nie Benjamin Glaze (20) van Oklahoma nie. Hy het in American Idol gesê hy het nog nooit ’n meisie gesoen nie en wag totdat hy in ’n verhouding is vir dié ervaring. Perry, ’n judge op die show, het nie op haar laat wag nie en die duidelik ongemaklike Glaze gesoen. Toe hy daarna sy song sing, het hy foute gemaak en is hy afgekeur. Perry is online geroskam oor haar voorbarigheid; mense het haar selfs van sexual harassment beskuldig. Glaze sê darem hy voel nie ge-harass nie. – AFP