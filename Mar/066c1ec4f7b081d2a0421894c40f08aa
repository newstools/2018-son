EINA! Selfs al dra jy die kroon, kan dit jou nie beskerm nie. Ek praat mos nou van Mej. Suid-Afrika, Adè van Heerden. Sy was Sondag in ’n motorongeluk in Randpark Ridge in Johannesburg. Sy het die crash op Twitter bevestig. Volgens haar het sy klein skrapies en kneusplekke opgedoen, maar sy sê sy vaar darem goed. Volgens The Juice was sy in haar Nissan X-Trail wat sy gekry het as deel van die prize package. Dít was toe sy die kroon oorgeneem het toe Demi-Leigh Nel-Peters mos einde 2017 Mej. Heelal geword het. Haar rep, Steph­anie Weil van ­Nine Squared Communications and Events, sê hulle wag nog vir die SAPS se volle details oor die ongeluk. Sy het egter ook bevestig niemand is ernstig beseer in die ongeluk nie.