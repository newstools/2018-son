ONS het sout in ons liggaam nodig, want ons spiere en senuweestelsel het dit nodig om te funksioneer. Maar as ons te veel inneem, kan dit allerhande probleme skep. Te veel sout kan tot hartsiektes lei. Die risiko vir ’n beroerte word dan ook veel hoër. Dit kan ook kognitiewe probleme skep in die brein by ouer mense. Te veel sout laat ook dat jou liggaam te veel water behou en dan kan jou voete en hande swel. En as jy ’n lang tyd souterige kos ingeneem het, sal jou liggaam net al hoe meer lus wees vir hierdie tipe kos. Geprosesseerde kosse wat baie sout bevat, is ook skadelik vir jou maag op die lang duur en die kanse vir maag­kanker word verhoog. – Health24