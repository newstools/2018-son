EISH! En daar lees ek toe Whitney Houston is toe glad nie aan drugs dood nie. Want haar eksman, Bobby Brown, sê so (die ou wat haar in die eerste plek aan drugs voorgestel het?). Vanjaar is mos die sesde “anniversary” van haar dood nadat sy in 2012 in die ouderdom van 48 jaar in ’n hotelkamer se bad verdrink het. En toe maak Bobby tydens ’n onderhoud met die tydskrif Rolling Stone die krane oop (no pun intended) oor die tragedie. Hy glo nie dis drugs wat haar laat verdrink het nie. Bobby sê sy het regtig hard probeer om ’n nugter persoon te wees en dat sy ’n great vrou was. En die rede vir haar dood? Hy vermoed een van die dinge was dat sy gesukkel het met ’n gebroke hart. Die has-been het ook erken dat hy de moer in is vir die bofbalspeler Nick Gordon, wat enige betrokkenheid by die dood van sy en Whitney se dogter, Bobbi Kristina (22), ontken. “Hy is steeds vry!” sê Bobby. Hy het ook in ’n interview met die Daily Mail erken in die maande ná Bobbi Kristina se dood het hy ampertjies nie ge-cope nie en wou hy net wegkom van die angs en die vingerwysery na hom.