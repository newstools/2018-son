DIE man wat daarvan aangekla word dat hy ’n vyfjarige meisie verkrag het, het weer vlugtig in die Mitchells Plain-landdroshof verskyn. Vrydag moes almal die hof verlaat omdat hy steeds nie vir ’n ID-parade gegaan het nie. Nie eens die slagoffertjie se familie het geweet die man is na die beskuldigdebank opgeroep nie. Die 49-jarige man van Tafelsig is ’n vriend van die kind se familie. Die meisie is in Augustus naby die Kapteinsklip-stasie verkrag. Volgens ’n ingeligte na aan die ondersoek wou die beskuldigde se legal-aid-prokureur hê haar kliënt moet bail kry, maar landdros Cathy Steyn het dit teengestaan. Volgens die informant wag die hof nog op die DNS wat op die beskuldigde se onderbroek gevind is; die ondersoekers moet seker maak alles word reg gedoen. Die meisie se ouma sê sy is regtig gatvol vir die gesloer. “Ek kan niks met my lewe doen nie, want dit spook nog by ons almal. Dis amper haar birthday en die social worker wil ook op daai dag met haar praat, maar ek het nee gesê. “Ek wil nie hê sy moet haar birthday so spandeer en onthou nie.” Die saak is tot 18 April uitgestel.