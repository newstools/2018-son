DIE Stad Kaapstad sê hy is bekommerd oor die toename in diefstal en vandalisme by sites waar geboor word vir water. Xanthea Limberg, die mayco-lid belas met informele nedersettings, water, vullisverwydering en energie, sê dit veroorsaak groot vertragings in hul pogings om meer water by die Stad se waterstelsel te voeg. Boorgatwater is van die alternatiewe bronne waarin die Stad honderd miljoene rande belê het om te verseker dat die Kaapse krane nie opdroog nie, sê Limberg. Volgens haar steel die skurke onder meer werkers se tools, batterye, voertuie en enigiets anders wat hulle as scrap kan verkoop. Verloor Limberg sê: “Dis baie frustrerend dat die verwoestende elemente in ons samelewing selfs nie dié belangrike werk spaar nie. Ons vra inwoners om na vore te kom met inligting oor dié onwettige aktiwiteite.” Mense kan die Stad se eenheid teen metaaldiefstal bel by 0800 222 771 of 021 400 2828 of die Stad se kontaksentrum by 0860 103 089.