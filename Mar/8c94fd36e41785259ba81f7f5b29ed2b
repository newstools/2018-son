CALITZDORP. – Inwoners is vies oor die polisie se oënskynlike onvermoë om op te tree teen ’n winkeldief wat op heter daad betrap is. Past. Wil­liam Blaauw het op iemand afgekom wat ’n gewapende roof uitvoer. Blaauw kla: “Toe ek die saak by die cops aangee, smeer hulle hulle af aan my. “Nou teister die dief my en my gesin. “Ek kon dood gewees het as hy daar in die winkel op my geskiet het.” Anthony Ewerts, ’n eks-mayor, het nou tot die stryd toegetree. Ewerts sê: “Broer Blaauw is aan my bekend en baie toegewyd. Hy moes as ’n held behandel word. Gesteel “Ek was ook onlangs die slagoffer van selfoondiefstal. Die skurk het dit erken en gesê aan wie hy my foon verkoop het. “Weet jy wat sê die SAPS? Iemand moes die dief gesien het toe hy die selfoon gesteel het. So, as niemand jou gesien het nie, is dit orraait?” Talle inwoners wat die slagoffers van huisbrake was, het dieselfde klagte gehad. “Ons gaan die diewe vang en moer toe maak,” sweer een. Kapt. Malcolm Pojie, ’n polisiewoordvoerder, maan: “Moenie reg in eie hande neem nie. Gaan sien die stasiekommis- saris. Ek glo daar sal ’n wettige oplossing vir die klagtes wees.”