DIE veroordeelde kinderverkragter Simphiwe April word môre in die Baaise hooggeregshof gevonnis. Waarnemende regter S. Sephton het April (35) van die plakkerskamp Shamrock in Kabegapark verlede week op aanklag van statutêre verkragting skuldig bevind. Hy het ’n 13-jarige meisie op 10 September 2016 naby Ou Kaapweg, St. Albans, verkrag. April het aanvanklik tereggestaan op twee klagte van aanranding, ontvoering en verkragting. Sephton het in haar uitspraak gesê sy vind April onskuldig op al die aanklagte teen hom. Dit is omdat die getuienis wat aan die hof voorgehou is, nie sy skuld bo redelike twyfel bewys het nie. Tavern Sephton het gesê daar is geen geloofwaardige getuienis wat die klaer se weergawe staaf dat die seksuele omgang sonder haar toestemming gebeur het nie. Volgens Sephton het nie een van die meisie se vriende bekommerd geraak toe sy die tavern by meer as een geleentheid saam met April verlaat het nie. Sephton het ook bevind nie een van die meisie se vriende het gesien April rand haar aan nie. Volgens die regter het net een getuie gesê hy het gesien hoe April die meisie aan haar jersey trek. Sephton het bygevoeg die getuie se weergawe was nie geloofwaardig nie. Volgens Sephton het die meisie haar maatjie meegedeel sy is verkrag eers nadat sy gekonfronteer is met hoekom hulle twee (sy en April) saam was. Die regter het gesê April het getuig hy het by drie geleenthede seks met die meisie gehad. Ten tyde van dié dade was sy 13 jaar oud. Ken Sephton het gesê April het getuig voordat hy consen­sual seks met die meisie gehad het, het hy haar gevra hoe oud sy is, waarop sy 17 geantwoord het. Sy (Sephton) het April se getuienis herhaal dat hy die meisie geglo het omdat sy gepraat het oor dinge waarvan ouer persone sou praat. Volgens haar het April ook getuig hy ken die meisie en haar familie sedert 2009, toe die meisie maar sewe jaar oud was. Hy het getuig die meisie het voor hom grootgeword en hy het haar familie gereeld by haar ouerhuis besoek. Volgens Seph­ton is die meisie tingerig gebou en kan sy om dié rede nie ouer wees as ’n kind van haar ouderdom nie. Sephton het gesê April het in kruisondervraging aanhoudend na die klaer as “that child” verwys. Die regter het verduidelik om hierdie redes het sy bevind die meisie het April nie oor haar ouderdom mislei nie. Sy het ook bevind hy kon nie geglo het sy was 16 jaar of ouer nie. Adv. Ishmet Cerfontein, die staatsaanklaer, het in haar voorvonnisbetoë gesê kinders is kwesbare lede van die gemeenskap. Cerfontein het bygevoeg hoewel die seks met toestemming was, is die daad steeds ernstig. Volgens Cerfontein was April in ’n vertrouensposisie en het hy die meisie se trust geskend. Cerfontein het gevra die belange van die gemeenskap moet ook in vonnis­oplegging in ag geneem word. Berou Volgens haar is hierdie soort misdrywe in gemeenskappe algemeen en gee dit aanleiding tot onder meer ongewenste swangerskappe en die verspreiding van MIV/vigs. Volgens Cerfontein het April nie die hof in sy vertroue geneem nie en het geen berou getoon nie. Cerfontein het gesê die regstelsel gaan in die verleentheid gestel word indien April ’n ligte vonnis kry. April se lawyer, adv. Johan van der Spuy, het in sy voorvonnisbetoë gevra die hof moet in ag neem die seks was consensual en dat die meisie nie enige beserings opgedoen het nie. Volgens Van der Spuy het die meisie se ma ook gesê sy vaar baie goed. Hy het gesê geregtigheid sal geskied as direkte tronkstraf opgelê word, maar hy het die hof gevra om ’n deel van die tronkstraf op te skort.