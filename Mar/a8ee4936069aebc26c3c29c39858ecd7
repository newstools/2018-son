DIE Dal Josaphat-sta- dion in die Paarl is van môre af ’n miernes van atletiekbedrywighede. Die nasionale byeenkoms vir laerskoolatlete vind oor die volgende drie dae daar plaas. Meer as 1 500 atlete van 9 provinsies sal aan die byeenkoms deelneem. Intussen het die Wes-Kaapse keurders ’n sterk span gekies om aan die nasionale byeenkoms deel te neem. Die byeenkoms vind van 21 tot 24 Maart in die Puk McArthur-stadion in Potchefstroom plaas. Die span sal op 20 Maart vertrek. Daar was Saterdag talle uitstaande vertonings op die Wes-Kaapse byeenkoms in die Paarl. Cohen Gallant van die Suidwestelike Distrikte het ’n uitstaande vertoning gelewer toe hy die seuns o. 17-100 m-naelloop in net 11.05 sekondes gewen het. Die jonge Jandré Fransman van Boland het in die seuns o. 15-300 m getoon dat hy in die toekoms nog vir groot dinge in die middelafstande kan sorg toe hy die wedloop in 9:25.75 gewen het. Ook Chloe de Kock van die Boland het in die meisies-400 m met ’n tyd van 59.6 sekondes presteer.