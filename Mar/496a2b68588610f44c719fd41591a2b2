DAG Zero is weer uitgestel. Volgens Kaapstad se onderburgemeester, Ian Neilson, voorspel die Stad nou dat die krane op 27 Augustus sal droog loop. Net gister was die datum nog 15 Julie. Maar volgens Neilson sal die dag nou later aanbreek as gevolg van volgehoue besparings deur inwoners. Hy het egter gesê mense het laas week meer water – 537 liter per dag – teenoor die vorige week se 516 liter per dag gebruik. Vermy “Ons voorspellings vir Dag Zero is gebaseer op die feit dat geen reën gaan val nie. “Maar die nuwe datum val binne ons reënvalperiode en as mense aanhou spaar, kan die dag totaal vermy word. “Daar is steeds die gevaar dat Dag Zero vroeg volgende jaar kan plaasvind as die reënval vanjaar net so laag is soos in laas jaar se reën­seisoen. “Mense moet dus voorgaan om water te bespaar.”