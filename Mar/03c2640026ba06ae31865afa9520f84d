’N MINDERJARIGE meisie het gister in detail getuig hoe ’n onbekende man haar twee keer ge-rape, aan die wang gebyt en met die vuiste in die gesig geslaan het. Nceba Mdingi (38) van Motherwell staan tereg op twee klagte van verkragting. Die voorval het naby Amdel­ Bricks naby die Addo-pad plaasgevind. Die meisie, wat ten tyde van die voorval op 19 Desember 2016 15 jaar oud was, het gister via ’n tussenganger in die Baaise hooggeregshof getuig. Volgens haar het sy die oggend van die voorval omstreeks 09:00 na ’n vriendin gegaan om ’n jersey te drop. Volgens die meisie was haar vriendin nie tuis nie; net ene Mzikhayise. Sy het gesê terwyl sy nog in die vriendin se huis was, het sy Mzikhayise buite met iemand hoor praat. Volgens haar was dit die eerste keer dat sy dié man gesien het. Sy het getuig sy en die man het nie met mekaar gepraat nie. Volgens die meisie het sy toe geloop om haar vriendin halfway te ontmoet. Sy het getuig terwyl sy deur die bosse gestap het, het sy voetstappe agter haar gehoor. Toe sy omdraai, sien sy dit is dieselfde man wat vroeër met Mzikhayise gesels het. Volgens haar het hy gesê sy naam is Thandile. Volgens die meisie was sy bang, want sy was alleen. Sy het getuig sy het nie die man vertrou nie en het toe ’n ander rigting ingeslaan om weg te kom van hom. Die meisie het getuig die man het haar toe aan haar skouer gegryp. Sy het getuig hy het haar gepootjie toe sy probeer het om weg te hardloop. Hy het toe bo-op haar geklim toe sy op haar rug geval het. Volgens die meisie het die man haar met die een hand gewurg, terwyl hy sy ander hand gebruik het om haar aanhoudend met die vuis in die gesig te slaan. Getuig Sy het getuig sy het die hand waarmee hy haar geslaan het, gegryp en hom aan sy duim gebyt. Hy het haar toe aan haar wang gebyt. Sy het gesê sy het gegil. Volgens die meisie het hy haar toe van die grond af opgehelp en haar met die dood gedreig as sy nie saam met hom sou stap nie. Sy het getuig toe hulle by ’n ander spot kom, het hy haar met die dood gedreig as sy nie op die grond lê nie. Hy het self haar klere uitgetrek toe sy aanvanklik geweier het om dit te doen. Hy het ook sy klere uitgetrek. Sy het getuig dat hy bo-oor haar gekniel, haar skirt opgetrek en toe haar panty afgetrek het. Volgens die meisie het die man bo-op haar gelê, sy penis in haar vagina gesit en haar verkrag. Sy het getuig dat hy haar tydens die verkragting in die gesig gekyk het, maar dat sy weggekyk het. Volgens die meisie het die man ten tyde van die rape nie ’n kondoom aangehad het. Sy het getuig dat hy binne-in haar vagina ge-ejaculate het. Sy het gesê hy het hom ná die voorval aangetrek en haar gevra om hom te help om na sy koeie te soek. Volgens die meisie het sy en haar aanvaller toe tot by ’n groot boom gestap waar hy haar toe weer aangesê het om op die grond te lê. Die meisie sê hy het toe weer haar skirt opgetrek, haar panty afgetrek, haar verkrag en weer binne-in haar vagina ge-ejaculate. Volgens die meisie het die man weer nie ’n kondoom gedra nie. Sy het gesê toe sy die kans kry, het sy terug na haar vriendin se huis gehardloop waar sy hulle vertel het wat gebeur het. Adv. Garth Baartman kla aan.