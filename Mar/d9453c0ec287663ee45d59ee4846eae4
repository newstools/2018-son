FIKILE Mbalula, voormalige minister van polisie, is die jongste ANC-LP wat terugtree. Laas week het Lynne Browne, voormalige minister van openbare ondernemings, ook bedank. Dit volg op pres. Cyril Ramaphosa se kabinetskommeling ingevolge waarvan hulle albei hul poste verloor het. Mbalula het intussen ’n voltydse pos by die ANC-hoofkwartier aanvaar as voorsitter van die party se subkomitee oor verkiesings. Hy het die regerende party reeds begin regkry vir 2019 se algemene verkiesing met ’n werksessie wat laas week gehou is. – News24