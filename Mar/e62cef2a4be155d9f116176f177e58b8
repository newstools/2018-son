NA agt uur en sonder om konsensus oor enigiets te bereik, het die Nelson Mandelabaai-metroraad uiteindelik besluit om die spesiale vergadering wat om Donderdag 08:00 sou, begin en waar mosies van wantroue in onder meer burgemeester Athol Trollip bespreek sou word, met twee weke uit te stel. Die gewone raadsvergadering wat die goedkeuring van die aansuiweringsbegroting insluit, kon na dié besluit voortgaan. Met die aanvang van die gewone raadsvergadering is die eerste item op die agenda - die aansuiweringsbegroting deur Alle partye, behalwe die EFF, goedgekeur Chaos Vroeër vandag is die gewone raadsvergadering van die Nelson Mandelabaai-metroraad is vir sowat 'n uur vertraag omdat opposisiepartye wou weet waarom die spesiale raadsvergadering verdaag is. Die speaker Jonathan Lawack het uit die raadsaal geloop nadat dit weer in chaos ontaard het. Dit kom nadat hy die spesiale raadsvergadering van die Nelson Mandelabaai raad onbepaald verdaag het na voortdurende ontwrigtende gedrag deur lede van opposisiepartye. Die vergadering is vir amper 'n uur vertraag omdat dié partye wou hê dat Lawack die orde waarin die mosies hanteer sou word moes verander. Na 'n uitgerekte debattering en beskuldigings het Lawack die vergadering, wat ook deur Mmusi Maimane bygewoon word, verdaag om partye geleentheid te gee om te koukus. Met die terugkeer het Maimane probeer tussenbeide tree in 'n geskil tussen die burgemeesterskomiteelid vir paaie en vervoer Rano Kayser en Zilindile Vena van die EFF. Dit het daartoe gelei dat die raadsaal oproerig raak en Mongameli Bobani van die UDM het Lawack versoek om Maimane te verwyder omdat hy die vergadering ontwrig. Lawack het daarna die vergadering vir 'n onbepaalde tyd verdaag. Ses mosies moet by vandag se spesiale vergadering hanteer word. Vena is die lid wat die mosie van wantroue in Trollip voorstel. Dieselfde party het Trollip in November 2017 ná ’n wantrouemosie in sy amp gehou. Tshonono Buyeye van die AIC het kennis gegee van ’n mosie om Lawack te verwyder en ’n nuwe speaker aan te stel. Bobani, afgedankte onderburgemeester en mayco-lid vir openbare gesondheid, het kennis gegee van ’n mosie om die hoofsweep, Werner Senekal, uit sy pos te ver­wyder en te vervang. Die redes vir die verwydering van Lawack en Senekal is hul “vooroordeel teenoor opposisiepartye”. Daniels het kennis gegee van ’n mosie om alle huidige lede van die raad se komitees te vervang. Die laaste twee mosies behels die herroeping van ’n raadsbesluit om die onderburgemeesterskantoor te ontbind en die kantoor se herinstelling, en die kies van ’n onderburgemeester. Daniels, wat nou deel is van die DA-geleide koalisie, het  vandeesweek gesê hy sal die mosie wat hy voorgestel het, terugtrek omdat dit counter-productive gaan wees, Hy het bygevoeg dat indien die mosie oor die herroep van ’n raadsbesluit om die onderburgemeesterskantoor te ontbind en die kantoor se herinstelling, en die kies van ’n onderburgemeester vandag teruggetrek word, is dit nie ’n train smash nie. “As dit nie nou gebeur nie, is dit reg. Ons is nie haastig daarmee nie,” het hy bygevoeg. Trollip het Woensdag na ’n massa-saamtrek op die Vuyisili Mini-plein aangekondig dat die koalisieregering en die PA ’n co-governance ooreenkoms onderteken het. Hy het aangekondig dat indien die mosie om die raadsbesluit oor die onderburgemeestersposisie te herroep suksesvol is, Daniels die posisie sal beklee. “Hulle is ook die paaie en vervoer portefeulje aangebied.” Die EFF het in November verlede jaar vir Trollip n sy amp gehou ná ’n raadsvergadering wat ook gekenmerk is deur chaotiese oomblikke, het 65 stemme teenoor 54 die mosie van wantroue teen Athol Trollip, burgemeester, laat misluk. Die mosie van wantroue is toe deur Daniels voorgestel. Sover is geen uitsluitsel nog oor Lawack se besluite gekry nie. 