’N BAAISE couple van die luukse woonbuurt Beverley Grove is gearresteer nadat hulle met dagga gevang is. Hulle het ook na bewering ’n hidroponiese dagga-lab in hul huis, waar hulle die plante kweek. Dié vonds het gekom nadat ’n snuffelhond ’n pakkie dagga op die Baaise lughawe ontdek het. Dit was deel van ’n roetine-inspeksie, sê kol. Priscilla Naidu, ’n polisiewoordvoerder. Straatwaarde “By verdere ondersoek is die pakkie ge-trace na ’n koeriermaatskappy en CCTV footage het die registrasienommer van die voertuig gewys. So is die polisie na die huis in Beverley Grove gelei.” Naidu sê die couple is gearresteer en word aangehou op aanklagte van die kweek en handel in dagga. Die straatwaarde van die dagga is sowat R500 000. Die polisie het ook beslag gelê op twee voertuie, ’n klein boot en ’n trailer. Die verdagtes het gister in die Baaise landdroshof verskyn.