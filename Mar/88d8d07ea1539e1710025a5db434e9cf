DAAR kom en gaan vanjaar se Oscars toe Sondagaand in die Dolby Theatre in Hollywood. Dis mos die grootste klop-op-die-skouer-aand van die jaar in die filmbedryf. Kom ons kyk so ’n bietjie na die groot wenners. Die toekenning vir beste rolprent het gegaan aan The Shape of Water deur Guillermo del Toro. Ek’s so bly hieroor, want dis een meesleurende, haunt­ing movie. Dit is ook slim gedoen, met die hoofaktrise wat geen woord sê nie, want sy is stom. En haar spesiale vriend is ’n watermonster, wat ook nie ’n woord sê nie, want hy is ’n watermonster. Die beste akteur was Gary Oldman vir sy rol as Churchill in Darkest Hour. Ek het nog nie self dié fliek gesien nie, maar in die voorprente wat ek gesien het, lyk en act Oldman glad nie soos ’n weer­gawe van homself nie; hy ís die Britse Bulldog. Uitslaan Die prys vir beste aktrise het verras. Francis McDormand het dit gekry vir haar hoofrol in Three Billboards Outside Ebbing, Missouri. Dis ’n bietjie left field, maar dit gaan oor ’n ma wat haar kind se killer gaan soek. In die trailers lyk dié soos ’n gritty fliek wat jou wind sal uitslaan. En daar kry die grootliks on­bekende Sam Rockwell wraggies die beeldjie vir die beste manlike byspeler vir bogenoemde fliek. Die fan favourite I, Tonya het darem ’n beeldjie gekry vir Allison Janney as beste vroulike byspeler. En die beeldjie vir beste regisseur moes net gaan aan Del Toro, waaroor ek ook vrek bly is.