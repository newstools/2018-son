LEONARDO DiCaprio (43) en Brad Pitt (54) is geld­honger akteurs wat die moord op Sharon Tate wil glorify. Dis as jy nou Sharon se suster Debra Tate wil glo. Debra het aan TMZ gesê sy glo Leo en Brad het net oor die geld opge-sign om in Quentin Tarantino (54) se movie Once Upon a Time in Hollywood te wees. Die movie gaan oor ’n sukkelende akteur wat langs Sharon gewoon het toe aanhangers van Charles Manson haar in 1969 vermoor het. Sharon (26) was agt maande swanger en getroud met die omstrede fliekregisseur Roman Polan­ski. Manson (83) is laas jaar dood. Debra voel hierdie tipe ding is vir die celebs net ’n pay-tjek; hulle voel ’n veer vir die trauma wat die oorlewendes en familielede van die slagoffers ervaar. Boonop meen Debra dat Leo, ’n omgewings­aktivis, en Brad, self ’n greenie, nie die ding goed deurdink het nie en eintlik hul maatskap­like verantwoordelikheid versaak. Sy het ook haar lem ingehad vir Hilary Duff (30), wat Sharon speel in The Haunting of Sharon Tate. “Watter tipe trash is sy? Dis absolute gemors dié. Wat’s die punt?” Debra voel Quentin se fliek sal Manson glorify. Dalk heeltemal tereg; die ou agter onder meer Pulp Fiction en Kill Bill is immers bekend vir sy ophemeling van moord en ander geweld.