DIE voormalige ster van Girls Aloud, Cheryl, se platemaatskappy, Polydor, het haar laat gaan. Sy werk nou aan haar vyfde album. Die 34-jarige sangeres sê sy oorweeg dit om saam met ander labels onder die sambreel van Universal Music te werk, by wie sy steeds ’n kontrak het. ’n Bron het aan The Sun gesê sy het saam met almal by Polydor gewerk en dit is tyd vir verandering. “Sy het steeds ’n kontrak met Universal, en sy het net besluit saam met watter label sy nou wil werk en te help met die rigting wat sy inslaan,” meen die bron. Dit sal haar eerste album sedert 2014 wees. – DailyMail