JULIAN Jansen (47) ken wyk 2 van die Koukamma-munisipaliteit soos die palm van sy hand. Dit kan ook nie anders nie, want hy’s is in Krakeel gebore en getoë. Die sakeman en pa van vier is al geruime tyd by DA-aktiwiteite in sy gemeenskap betrokke en wil ’n raadslid word om sy gemeenskap te ontwikkel en dienslewering te verbeter. Jansen se manifes is duidelik en hy draai g’n doekies om wanneer hy verduidelik wat al die probleme is waarmee wyk 2 se inwoners daagliks sukkel nie. Dis juis om antwoorde op die probleme te vind en te sorg dat die gemeenskap ’n beter lewe verseker word dat hy hom as kandidaat beskikbaar gestel het. Jansen se fokuspunte is: Die munisipaliteit doen nie genoeg om onwettige rommelstorting te bekamp nie. Inwoners word nie van swartsakke voorsien nie en soms gaan daar weke verby sonder dat munisipale lorries huishoudelike vullis kom haal. Inwoners het huise met toilette ontvang, maar die toilette is nooit aan die rioolstelsel gekoppel nie. Daarom gebruik mense put- en emmertoilette. Die emmers word egter nie gereeld genoeg leeggemaak nie. Die doel is om seker te maak titelaktes en huise word ingevolge die behuisingslys aan die regte begunstigdes toegeken en huise word nie vir die verkeerde doeleindes gebruik nie. Jansen verbind hom daartoe om aktiewe gemeenskappe op die been te bring om maatskaplike kwessies te dryf. Hy sê: “My doel is om die munisipaliteit tot verantwoording te roep oor die stand van sy goedgekeurde werkskeppingsprojekte. “Ek wil ook geleenthede vir entrepreneurs help skep deur potensiële sake-eienaars toegang tot die nodige hulp­bronne te gee.” Die Koukamma-munisipaliteit is byna in totale verval en ondervind ’n magdom probleme. Onder die probleme tel: Die DA bied totale verandering aan. Dié verandering plaas die behoeftes van die mense van Suid-Afrika en die inwoners van die Koukamma-munisipaliteit eerste. Dit word vermag deur verantwoordelike leiers aan te stel wat presies inpas by die behoeftes van ’n sekere gemeenskap. Jansen het sy oor op die grond en ken sy mense en die DA is oortuig daarvan dat hy die heel beste keuse is om die gemeenskap as raadslid van wyk 2 in die Koukamma-munisipaliteit te dien.