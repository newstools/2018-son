EEN van die sterre van die gewilde reeks Sex and the City, Kristin Davis, sê sy ondersteun haar medester Cynthia Nixon in haar poging om ’n goewerneur te word. Nixon het vroeër aan­gekondig­ sy gaan haar in New York as kandidaat verkiesbaar stel. Kristin twiet: “Ek is so trots op @CynthiaNixon. “Niemand gee meer as sy om dat elke mens ’n kans moet kry om ’n goeie op­voeding te geniet nie. “Ek weet sy sal sommer ’n uitstekende goewerneur wees.” Davis het die rol van Charlotte in die gewilde TV-reeks vertolk. Nixon was in die reeks te sien in die rol van Miranda. Sy sal teen New York se huidige goewerneur, Andrew Cuomo, te staan kom om die top job te kry. – Page Six