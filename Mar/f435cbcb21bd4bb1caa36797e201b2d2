MOSSELBAAI. – Cops hier ondersoek ’n saak van verberging van geboorte. Dit is nadat die liggaam van ’n fetus in die area gevind is. Volgens die ondersoekbeampte is ’n geregtelike doodsondersoek gelas. Die publiek is gevra om te help met inligting oor iemand in hul omgewing wat onlangs swanger was. Dit volg op die grusame ontdekking van ’n dooie pasgebore baba se kop en arm. Dis al wat oorgebly het nadat honde glo aan die oorskot gevreet het. Bloed Die KwaNonqaba-polisie is op 19 Maart na ’n huis in Sithelastraat in Barcelona ontbied. Die huiseienaar het opgemerk dat sy hondjies met iets speel. By nader ondersoek het hy besef dis liggaamsdele. Agter sy huis het die eienaar ’n sak met bloed gevind. Dit blyk dat die baba ná ’n volle termyn gebore is. Lesers met inligting kan sers. Rudy Swanepoel by 044 606 5609 of 044 606 5600 bel.