’N BESTUURDER (48) het Sondagaand oor die Blouwaterbaai-brug in die Baai gery en in die water beland. Volgens Brenhan Metune, distrikshoof van die Baaise nooddienste, het die voorval Sondag 19:49 plaasgevind. Dié inligting is verskaf met behulp van die noodreddingskomitee van die Nelson Mandelabaai-metro. Die inligting lui dat die bestuurder beheer oor sy voertuig verloor het toe hy uitgeswaai het vir ’n trok. “Die bakkie het in die riviermond, onder die N2-brug, geval. Die voertuig het in ’n westelike rigting, na Grahamstad se kant toe, gery. “Daar word beweer dat die drywer probeer het om nie in ’n trok vas te ry nie, en daarom het hy uitgeswaai. “Die bakkie het beheer verloor en oor ’n steil wal gery. “Die canopy het ook in die proses afgebreek.” Metune sê voorts die bestuurder, wat die enigste insittende was, het homself gehelp en self uit die water geswem. Die bestuurder het blykbaar gekla oor nekpyn. Hy is na die Motherwell-gesondheidsentrum geneem vir mediese behandeling.