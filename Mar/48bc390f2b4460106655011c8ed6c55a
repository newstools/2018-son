KIM Kardashian West het aan die Indiese uitgawe van Vogue gesê watter eienskappe sy van haar wêreldbekende sibbes sou wegvat. Mail Online berig Kim prys haar jonger suster Khloé se ek-voel-’n-veer-houding, maar sy dink ook die swanger Khloé “raak te sensitief”. Die ma van drie hou ook daarvan hoe savvy met geld haar kleinsus is, maar voeg by is “te hardkoppig”. En hoewel haar broer, Rob, ’n goeie sin vir humor het, is hy baie moody, sê Kim. En haar ma, Kris Jenner? Dié het géén foute nie. “Níks. Sy is perfek,” sê Kim oor die momager. Oor haar halfsuster Kendall Jenner sê Kim sy is baie sweet, maar sy wens sy kon “haar angs wegvat”. Kim hou ook van Kylie Jenner se “vermoë om dinge net aan te pak en nie om te gee wat ander mense daarvan dink nie”.