DIE gospelgroep ­Divine Purpose van Michells Plain het pas sy eerste album,I Have Hope, uit­gereik. Die leier van die groep, Craig Pienaar, sê hulle is baie opgewonde en dankbaar vir die ondersteuning van hul aanhangers en die breë gemeenskap. “Die saal was stampvol en ons kon die liefde van die gehoor voel!” Pienaar sê hulle is verheug. “God het regtig ’n manier om iets van niks te maak. “Mense het gehuil, gelag en is gestig by die konsert en dit maak ons nederig. “Dit was ’n ongelooflike oomblik en ons vertrou die album sal baie harte aanraak en ons is trots om te sê dit is oorspronk­like liedere.” Die lied “Ek is Kosbaar” is deur Pienaar geskryf in ’n seisoen van die sanggroep se lewe waar hulle baie verwerping ervaar het. Die lied “Not giving Up” het Pienaar geskryf omdat sy seun Mica ’n hartkondisie het en dit getuig van die wonders wat God vir sy seun gedoen het. “Hy is nog met ons deur die genade van die Here en ons vertrou God gaan hom volkome genees.” Pienaar voeg by: “Ons wil graag verlore siele vir die Koninkryk van Christus inwin en mense weer hoop gee om nie tou op te gooi op hul drome nie.” Die talentvolle Marco van der Merwe van KG Solutions is die regisseur van hierdie album en hy het sy eie lied, “God is Good”, by die konsert gesing. Die gaskunstenaars, Joshua Generations, Dumisani, KG Orkes, Alfredo Hendricks en ­Peace Within, het gesorg vir gehalte-musiek en -sang en die salwing op hul musiek­bediening het baie harte­ ­geroer. Jy kan Craig Pienaar kontak by 082 552 2739.