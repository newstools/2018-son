DIE Paastyd is om die draai en almal is al druk besig om daarvoor beplan. Nie net om vir Easter eggs en kerrievis te shop nie, maar ook om die kar te service vir die trippie na hul gunsteling-vakansieplek. Saam met die Paasnaweek en skoolvakansie, wat vanjaar terselfdertyd aanbreek, kom daar ongelukkig ook die gewone slagting op ons paaie. Dis almal se wens om veilig by hul bestemming aan te kom, maar dis hartseer om te dink nie almal sal nie. Te veel bestuurders is net te onverskillig en gee nie ’n duit om vir ander padgebruikers nie. Dan is daar die groot moordenaars – drivers wat gesuip agter die wiel inklim. Dit kan eenvoudig nie toegelaat word nie. Ons hoop die verkeersbeamptes en polisie wys vanjaar hul volle mag op ons paaie en vat die wetteloses vas. As jy ’n dronkie sien wat agter die wiel in wil klim, vat die sleutels en moet dit nie teruggee totdat hy nugter is. Al wat ons wil hê, is: Geniet die vakansie en Arrive Alive!