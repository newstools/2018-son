DIE weduwee van die vermoorde Naeem Desai het die afgelope week getuig haar man het die oggend van sy skietdood valuables in sy besit gehad. Naeem is op 12 Mei 2016 afgemaai. Armiena Desai het getuig Naeem het op dié dag sy swart Samsung-selfoon, ’n silwerkleurige draagbare charger en R3 000 kontant by hom gehad. Op die vraag deur die staatsaanklaer in die saak, adv. Garth Baartman, hoekom Naeem R3 000 by hom gehad het, het sy geantwoord dit was een van sy gewoontes. Teruggekry Volgens haar het Naeem die geld vir ’n noodgeval by hom gehou. Armiena het gesê Naeem sou haar byvoorbeeld bel om te vra of sy iets in die huis nodig het. Volgens Armiena het sy ná die moord niks van die waardevolle items of die geld teruggekry nie. Kort hierna het sers. H. Madi by die getuiebank ingeskuif. Madi is die cop wat die moordbeskuldigde Eston “Gans” Afrikaner (19) in hegtenis geneem het. Volgens hom het hy Gans op 12 Mei omstreeks 10:00 in hegtenis geneem. Hy het getuig kort nadat verdagtes in hegtenis geneem word, word hulle geprofile – dis nou wanneer foto’s van hulle geneem word. Volgens Madi was nie hy nie, maar ene kapt. Jansen betrokke by Afrikaner se profiling. Baartman het Madi die foto van Gans gewys. Madi het toe getuig hy herken Gans op die foto en ook die klere wat hy aan het. Volgens hom het Gans dié klere gedra op die dag dat hy in hegtenis geneem is.