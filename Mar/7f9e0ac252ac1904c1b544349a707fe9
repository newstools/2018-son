BAFANA Bafana het die eindstryd van die Viernasies-toernooi in Zambië teen die gasheer met 2-0 gewen. Die wedstryd is in die Levy Mwanawasa-stadion beslis. Die besoekers het met ’n blitsige aanvalsplan vorendag gekom toe Keagan Dolly binne die strafdoelgebied neergevel is – sonder enige optrede deur die skeidsregters. Zambië het met ’n teenaanval gekom in die hoop om die SA besoekers onkant te betrap. Hul plan het egter nie die gewenste uitwerking gehad nie. Daar was nie genoeg afronding nie. Justin Shonga het sy moses teëgekom toe hy probeer om die Bafana-doelwagter te uitoorlê. Dié keer was die Kaiser Chief-ster Itumeleng Khune die beste daaraan toe. Khune het kort hierna weer ’n doelpoging uit die hok gehou toe Shonga met ’n strafdoel misluk het. Bafana het vroeg in die eerste helfte die voortou geneem toe Percy Tau ’n tweestryd in die doelgebied gewen het om Bafana se eerste doel aan te teken. Tau het byna ’n tweede doel verseker toe hy nie die tuisspan se doelwagter kon klop nie. Zambië het teruggeveg en gedreig om ’n gelykmaker in die doelhok te kry nadat Brian Mwila ’n swak aangee van Thulani Hlatshwayo onderskep het. Prys Sy visier was kort voor die rustyd nie ingestel nie en hy’t die doelhok heeltemal gemis. In die tweede helfte het Bafana byna die prys betaal vir swak spel weens ’n swak aangee deur Ramahlwe Mphahlele na sy doelwagter, Khune. Khune was soos voorheen weer op sy pos om hierdie poging ook te stuit.Die besoekers het die wedstryd beklink voor ekstra tyd toe die plaasvervanger Lebohang Mothiba ’n bal gejaag het om Bafana Bafana se doeltotaal te verdubbel. – kickoff.com