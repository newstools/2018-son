MORNÉ Morkel behoort die komende naweek die vyfde krieketspeler te word wat 300 toetspaaltjies vir Suid-Afrika neem. Die lang naatbouler het in die eerste toets teen Australië op Kingsmead in Durban met drie paaltjies nader aan dié mylpaal gekom. Hy het in die eerste beurt nie ’n paaltjie geneem nie, maar die drie in die tweede beurt het sy getal op 297 te staan gebring. Uittree Morkel is dus net drie paaltjies weg daarvan om hom by Shaun Pollock, Dale­ Steyn, Makhaya Ntini en Allan Donald in die 300-klub aan te sluit. Die tweede toets teen Australië begin Vrydag op St. Georgepark in Port Elizabeth. Daarna volg nog twee toetse in die reeks – in Kaapstad en Johannesburg. Morkel het aangedui dat hy ná die toets in Jo­hannesburg uit interna­sionale krieket gaan uittree.