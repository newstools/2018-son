VIR die Guptas was gister in Indië ’n herhaling van wat hulle in Februarie in Johannesburg getref het. Massiewe raids is uitgevoer deur die Indiese belastingowerheid by die Guptas se Indiese besighede en eiendomme. Luidens die Indiese media het ’n taakspan gelei deur hul belastinggaarder die Guptas se huis in Saharanpur­, sowel as Ajay Gupta se rekenmeester, geraid. Die fokus was op die Guptas se rekenkundige state van inkomste en uitgawes. Die gesin se mansion het­ ook so deurgeloop vroeër in Februarie in Saxonworld in Johannesburg. Toe die raid vroeg gisteroggend begin het, het massas­ mense saamgedrom om te kyk wat aangaan. Die polisie het niemand naby die woning toegelaat nie. Luidens die Indiese media is ’n bedrogondersoek teen Ajay Gupta reeds ses maande gelede begin oor ’n vermeende bedrieglike eiendomstransaksie in Saharanpur­. Die polisie het gister aan die media gesê die Gupta-broers is nie in Indië nie. – News24