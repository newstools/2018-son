AI, TOG, die doings en die screwings van daai rappers. Heeltemal te veel geld, heeltemal te min smaak. Of breinselle. Kyk nou maar wat die rapper Big Sean luidens TMZ gedoen het. Die “Living Single”-sanger het ’n fortuin op ’n ring geblaas by New York se classy juweliersfirma Avi­anne & Co. Maar die ring was nie vir sy longtime girlfriend, Jhené Aiko­, nie. Aikôna. Dit was sy verjaardagpresent aan homself. Hy het sy groot 30 gevier deur vir homself dié ernstige stukkie bling te koop. En so stylvol en stemmig. Of nie! In die middel skitter ’n Colombiaanse smarag van 4 kt. wat omring word deur diamante van altesaam 15 kt. Die prys van dié ego boost? So $120 000 (R1,41 miljoen). Basies ’n huis se prys. Die ring is spesiaal vir Sean gemaak en aan hom gestuur vir sy groot bash in LA saam met Jay-Z, Beyoncé, John Mayer en die ringlose Jhené.