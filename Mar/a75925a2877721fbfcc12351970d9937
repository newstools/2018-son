“DALK was die size van my penis te groot vir haar...” So het Nceba Mdingi (38) van Motherwell gister in sy rape-verhoor getuig toe hy uitgevra is hoe hy die beserings aan die vagina van die 15-jarige verkragtingslagoffer verduidelik. Hy staan in die Baaise hooggeregshof tereg op twee klagte van verkragting nadat hy ’n meisie (15) na bewering op 19 Desember 2016 twee keer onteer het. Mdingi het gister in kruisondervraging deur adv. Garth Baartman, staatsaanklaer, gesê die klaagster het hom – terwyl hulle besig was om seks te hê – gesê om dit stadiger te vat. Volgens Mdingi het hy haar nie gevra hoekom sy wou hê hy moet dit stadiger vat nie. Mdingi het getuig die klaagster het hom glad nie gesê die seks is pynlik of sy kry seer nie. Hierop het Baartman gereageer dat die grootte van Mdingi se penis nie aan die nurse gestel is wat vroeër getuig het nie. Volgens Mdingi het hy nie gedink die meisie lieg toe sy hom meedeel sy is in graad 11 nie. Volgens hom het hy haar nie as ’n kind beskou nie, maar eerder as iemand wat 19 jaar of ouer was. Hierop het Baartman dit aan Mdingi gestel dat die klaagster nie eens vandag 19 lyk nie. Volgens Mdingi het hy die meisie in 2016 so 19 jaar oud geskat. Baartman het hierop gereageer deur te sê dit kan nie wees nie, want sy is baie jonk. “Sy lyk haar ouderdom. Dit is sigbaar. ’n Mens kan dit sien.” Volgens Mdingi verskil mense in die waarnemings wat hulle maak. “Ek verwag van die hof om my te glo sy was 19 jaar in 2016. Toe sy sê sy is in graad 11, het ek gedog sy is 19 jaar oud. “Ek het haar geglo vanweë haar liggaam se voorkoms.” Volgens Mdingi het hy nie weggehardloop toe die polisie hom in hegtenis wou neem nie. Hierop het Baartman aangevoer: “Jy het, want jy het die klaagster se getuienis aanvaar toe sy gesê het jy het weggehardloop.” Baartman het daarna aan Mdingi gesê hy het die klaagster se getuienis in dié verband nie ge-challenge nie. Volgens Mdingi het die polisie hom tydens sy inhegtenisneming aangerand deurdat ’n cop hom in die rug geskop het. Mdingi het gesê hy het sy volle samewerking aan die polisie gegee en dus weet hy nie hoekom die polisie hom aangerand het nie. Baartman wou ook by Mdingi weet hoekom hy die klaagster aanvanklik ’n vals naam gegee het. Sy het vroeër getuig hy het hom aan haar voorgestel as Thandile. Hierop het Mdingi getuig hy staan ook bekend as Thandile. Volgens hom is dit ’n baie famous naam in sy gemeenskap. Hy het gesê wanneer hy football games bywoon en hy skree op die spelers, dan skree hy altyd die naam Thandile en dit is hoekom almal hom Thandile noem. Die staat en verdediging lewer vandag hul slotbetoë.