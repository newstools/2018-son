’N JONG man is gister helder oordag in Hanover Park doodgeskiet. Sergio Lewis (21) is in Hanover Park Avenue naby die Dawood-slaghuis verskeie kere in die gesig geskiet. ’n Mongrel-bendelid het na verneem word Lewis geskiet en hy is op die toneel dood. Vrees Cops het vyf 9 mm-koeël­doppies op die toneel gekry. Volgens inwoners is ’n Vul­ture-bendelid Vrydag in ’n skietery in Hanover Park gewond. Hy is in die bors en nek gewond en is steeds in die hospitaal. Inwoners vrees bendegeweld gaan nou ná die skietery weer opvlam. Niemand is tot dusver in verband met die skietery gearresteer nie en ’n moorddossier is geopen.