’N MAN wat sy suster verkrag en vermoor het, is Vrydag vir lewenslank tronk toe gestuur. Die Bhisho-hooggeregshof het Ayabonga Boloshe (23) Vrydag gevonnis. “Dit volg ná die verkragting van en moord op Xoliswa Boloshe, sy suster. Haar lyk is in Julie 2014 in ’n oop veld naby die Nkqubela-hospitaal in Mdantsane gevind,” het kapt. Mluleki Mbi, ’n polisiewoordvoerder, gesê. Ayabonga is gevang nadat hy aan sy familie van Ginsberg in King William’s Town erken het wat hy gedoen het.