Lewer 18 rolletjies BESTANDDELE STROOP 500 mF suiker 500 mF water 1 kaneelstokkie 2 skywe suurlemoen, ongeveer 1 cm dik VULSEL 750 mF melk 125 mF suiker 150 mF koekmeel 3 eiers, effe geklits 15 mF vanieljegeursel ekstra fyn gerasperde skil van 1 suurlemoen 50 g botter ROLLETJIES 9 velle fillodeeg 125 mF gesmelte botter 50 mF gevlokte amandels METODE Kook al die bestanddele 15 minute saam en laat heeltemal afkoel. VULSEL 1. Meng 250 mF van die melk saam met die suiker en meel tot ’n gladde mengsel. 2. Giet die res van die melk in ’n kastrol en verhit tot kookpunt. Haal dit van die stoofplaat af en roer eers die meelmengsel by, dan die eiers, geursel en suurlemoenskil. 3. Plaas die mengsel terug oor matige hitte en roer tot dit kook en verdik. Haal van die stoofplaat af en roer die botter in. 4. Skep die vulsel op ’n bakplaat en maak toe met kleefplastiek (die plastiek moet aan die oppervlak van die vulsel raak). Verkoel tot yskoud. ROLLETJIES 1. Voorverhit die oond tot 180 °C. Smeer ’n bakplaat of voer uit met ’n Silpat-bakmat. 2. Smeer drie fillovelle op ’n slag elk met botter en stapel opmekaar. 3. Deel en sny die fillolae in ses ewe groot reghoeke. 4. Vulsel: Plaas die vulsel in ’n spuitsak met ’n ronde 1 cm-spuitpunt. Spuit ’n laag van die vulsel oor die lengte van elke reghoek (moenie oor die hele lengte spuit nie – los sowat 2 cm oop aan die bo- en onderkante). Spuit die vulsel meer na links. Vou die bo- en onderkante bo-oor die vulsel om dit in te seël. Let wel: Smeer die hele reghoek met botter. Rol op in lang rolletjies (sigare). 5. Plaas op die gesmeerde bakplaat met die naat van die rolletjies na onder. Verf elkeen met gesmelte botter en sprinkel die gevlokte amandels bo-oor. Bak sowat 20 minute tot goudbruin. 6. Stroop: Giet die yskoue stroop oor die melktert-rolletjies sodra dit uit die oond kom. Dien warm of koud op. DIÉ week plaas ons ’n resep van Christine Capendale. Dit kom uit Errieda du Toit se kookboek Koekedoor 2, wat deur ­Human & Rousseau ge­publiseer is. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondagte plaas.