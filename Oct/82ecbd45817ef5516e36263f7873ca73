HY VOEL goor oor hy ’n so ’n k*khuis vol geld verdien. Ek sien op The Juice Chris Hemsworth het laas jaar ingecash op meer as $30 miljoen (sowat R400 miljoen). Dié voormalige sepiester, wat drie bloedjies het, het aan die Australiese tydskrif GQ vertel dat hy as kind moes spaar om goed vir hom te koop. Hy sê: “Ek voel sleg daaroor. Ek onthou toe ek klein was, het ek gespaar om vir my ’n surfboard te koop. “Die surfboard was $600 (sowat R8 800) en moes met die hulp van my pa ’n hele jaar daarvoor spaar. Ek wou nie eens daarop surf nie, ek was te bang ek beskadig dit. “Dit het my geleer om dinge te waardeer en hard te werk vir die dinge wat ’n mens wil hê.” Die Thor-akteur sê hy wil dié waardes vir sy kinders, India (6), Sasha (4) en Tristan (4), leer. Hy wil nie hê sy kids – wat hy by sy vrou, Elsa Patasky, het – moet sy fortuin van $90 miljoen (sowat R1,3 miljard) vir granted vat nie. “As ek aan my kinders dink, wil ek nie hê hulle moet daai vreugde misloop nie. “Ek en Elsa praat baie oor hoe ons wil hê hulle moet daai selfde waardering en respek vir dinge hê. Ek wil nie hê hulle moet privileged voel nie. “Die feit dat ons geld het en dat hul ouers beroemd is, dat hulle ietwat spesiaal is, maak my bang, want ek het nie grootgeword met baie geld nie.” Chris, ek sal nie goor voel as jy net ’n klein bietjie van daai geld vir my skenk nie.