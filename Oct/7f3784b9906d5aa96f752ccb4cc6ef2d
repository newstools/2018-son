DIS nie die einde nie. So het die pa van die veroordeelde ex-cop Walter Francis (32) Vrydag gesê nadat regter Jannie Eksteen hom (Walter) in die Baaise hooggeregshof ses jaar tronk toe gestuur het vir strafbare manslag. Francis se lawyer, adv. Terry Price, gaan op 24 Oktober ’n aansoek bring om teen die skuldigbevinding en vonnis te appelleer. Sy (Francis se) vonnis kom ná die skietdood van Denton Rademeyer (23) op 26 Oktober 2014 in Uitbreiding 21. Rademeyer is geskiet kort nadat Francis sy dienspistool aan ’n gangster-pel gegee en hom gevra het om dit veilig te bewaar omdat hy iemand hospitaal toe moes neem. Eksteen sê Vrydag met vonnisoplegging al is Francis ’n eerste oortreder, is dit nie altyd moontlik om eerste oortreders uit die tronk te hou nie. Hy het bygevoeg strafbare manslag is ’n ernstige oor­treding, aangesien daar ’n lewensverlies was. Eksteen sê Francis se optrede het gelei tot die koelbloedige sluipmoord op ’n belowende jong man. Volgens Eksteen is Francis ’n polisieman wat opgelei is om misdaad­ te beveg en ’n verantwoordelikheid het om die gemeenskap te beskerm. Die regter sê dit was baie onverantwoordelik van dié cop om sy diensvuurwapen aan ’n gangster-pel van hom – Shane Potberg – toe te vertrou. Potberg was destyds ’n lid van die Spot­bouer gang. Volgens Eksteen het Francis – nadat hy die vuurwapen aan Potberg gegee het – geen stappe gedoen om die vuurwapen spoedig terug te kry nie. Gepleit Dít was terwyl Francis weet van die vlaag van bendegeweld in die Baaise Northerns. Eksteen het genoem Francis het onskuldig gepleit en dus nie die hof in sy vertroue geneem nie. Hy sê hy het vir die duur van die trial geen berou by Francis bespeur nie. Eksteen sê nietemin dat die gebrek aan berou nie as ’n verswarende faktor beskou kan word nie. Hy sê al sal tronkstraf ’n emosionele impak op albei Francis se minderjarige kinders hê – aangesien hy so close is met hulle – is dit (tronkstraf) in dié geval onvermydelik. Volgens die regter is korrektiewe toesig in dié geval nie ’n gepaste vonnis nie. Dít was nadat Price die hof in sy voorvonnisbetoë gevra het vir korrektiewe toesig waarvan die maksimum periode drie jaar is. Eksteen sê drie jaar korrektiewe toesig gaan nie justice bring in dié saak nie. Adv. Jason Thysse het aangekla.