’N TIENERSEUN is die naweek gearresteer vir die moord op ’n Gift of the Givers volunteer. Die 17-jarige verdagte is Saterdag deur die anti-gang unit in Athburg Walk in Hanover Park gearresteer. Die arrestasie kom enkele dae nadat ’n man hom aan die polisie oorgegee het. Die 21-jarige verdagte het die druk op hom gevoel en begin praat oor die dood van Amieroodien Noordien, wat op 5 Oktober in Hanover Park doodgeskiet is. Aangekla Die 21-jarige verdagte verskyn vandag in die Wynberg-hof op ’n klag van moord. Lt. kolonel Andrè Traut, ’n polisiewoordvoerder, sê die saak word nog ondersoek. “Ons rule nie die moontlikheid uit dat die verdagte aangekla kan word van nog geweldsmisdade nie,” sê hy. Brig. Novela Potelwa, ’n polisiewoordvoerder, sê dié verdagtes is in die operasie in Athburg Walk gearresteer. Hulle sal binnekort in die hof verskyn.