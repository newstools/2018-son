EERS is daar volgens pres. Cyril­ Ramaphosa geen plaasmoorde in Suid-Afrika nie, en nou is die land “amper ’n mislukte staat”. Dit is wat Ramaphosa Dinsdag aan die leiers van sendings op ’n konferensie by die departement van buitelandse betrekkinge en samewerking (Dirco) in Pretoria gesê het. Dié diplomate weet beslis lankal van die gemors in die land, maar ’n byna mislukte staat? Afrika-lande soos Somalië, die Demokratiese Republiek van Kongo en Uganda is amptelik mislukte state. Gesag Om ’n lid van dié losers’ club te wees, moet ’n land nie meer die basiese funksies van ’n nasiestaat kan verrig nie. Hy moet geen gesag oor sy gebied en burgers kan uit­oefen nie, en nie meer sy grense kan beveilig nie. Dít klink nie na SA nie. Ekonome, politieke ont­leders en ander kundiges is ook nie eens daaroor dat dít die geval met Suid-Afrika is nie. Lesers moet maar self besluit en Son laat weet. Bronne: globalpolicy.org; Encyclopaedia Britannica.