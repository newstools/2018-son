SKOKKEND en roekeloos. So beskryf Dan Plato die moord op adv. Pete Mihalik. Wat Plato walg, is dat die moord straks uitgevoer is op bevel van bende- en dwelmbase. Die moord is gepleeg terwyl Mihalik al klaar body­guards gehad het wat hom beskerm. “Hierdie blatante disre­spek vir die lewe en wet is uiters kommerwekkend, aangesien dit die waarheid oor die Kaapstadse onderwêreld openbaar,” sê Plato. Hy sê dis skokkend om te dink Mihalik het nou net die jongste geval geword wat tot die groeiende dodetal van bendeverwante moorde in Kaapstad en die Wes-Kaap bygevoeg moet word. “Dit blyk die polisie is nie in staat om die voortdurende bendegeweld te stop nie,” sê hy. Hy voeg by die aanval is ook ’n ernstige bedreiging vir die hele strafregstelsel waarop landsburgers staatmaak wat die wet gehoorsaam. “Kaapstad en die Wes-Kaap kan nie deur figure uit die onderwêreld beheer word nie! “Ons moet toesien dat georganiseerde misdaad, bende- en dwelmstrukture uitgeroei word deur knap, intelligence-driven, professionele metodes van misdaadvoor­koming.”