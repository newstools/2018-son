'N AMERIKANER, wat onbewus was dat hy die Lotto gewen het, het ná vier maande op sy wenkaartjie afgekom. Charles Dudley van Connecticut het die kaartjie 23 dae voor dit sou verval gevind. Dudley sê hy het roomys by ‘n vulstasie gaan koop toe hy sommer besluit het om die Powerball Quick Pick te speel. “Ek het dit in my beursie gesit en daarvan vergeet,” sê Dudley. Dudley se hy het eers onlangs sy beursie skoongemaak toe hy op die kaartjie afgekom het. “Ek het die wennommers op die lottery se webwerf gaan kyk en kon my oe nie glo nie. Ek het oor en oor gecheck,” sê Dudley. - UPI 