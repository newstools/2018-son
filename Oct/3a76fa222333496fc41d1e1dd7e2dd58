ELON Musk is Donderdag van securities fraud aangekla. Die Amerikaanse Securities and Exchange Commission (SEC) voer aan hy het beleggers mislei met laas maand se twiets dat hy Tesla weer privaat gaan maak. Tesla maak elektriese voertuie. Op 7 Augustus het Musk getwiet hy het “befondsing vasgemaak” dat hy teen $420 (sowat R5 900) per aandeel privaat kan gaan. Dit het die aandeleprys laat opgaan. Die SEC sê die twiets was vals en misleidend, maar Musk sê hy’t net later van plan verander. Musk is “hartseer” oor die “ongegronde” aantygings en beoog om hom daarteen te verdedig. – Fin24