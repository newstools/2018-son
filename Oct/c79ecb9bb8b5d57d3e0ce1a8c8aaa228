ONS is spoiled met nóg ’n royal wedding vanjaar. Die keer is dit prinses Eugenie en Jack Brooksbank wat Vrydag die knoop deurgehaak het in die St George’s Chapel by die Windsor Castle. Die jongste dogter van prins Andrew het geskitter in ’n prag­tige, konserwatiewe spierwit rok met ’n baie lang sleep. Die rok met die lae rug is ontwerp deur Peter Pilotto en Christopher de Vos. Die bruid het spesifiek gevra dat die rok so ontwerp word dat haar snymerke van haar operasie (vir ’n krom rug) toe sy 12 jaar oud was, gesien kan word. En soos dit maar met elke royal wedding gaan, was daar celebs. Groot name soos Naomi Campbell, Demi Moore, Kate Moss en Robbie Wil­liams het die troue bygewoon. Dan was daar ander royals soos prins Harry en Meghan, prins William en Kate, en natuurlik die queen. 