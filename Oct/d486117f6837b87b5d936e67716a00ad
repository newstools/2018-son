ZINEDINE Zidane soek José Mourinho se pos by Manchester United met ’n seer hart. Soseer dat Zizou, soos Zidane genoem word, ook ’n bestemming vir Mou­rinho aanbeveel het – Zizou se voormalige Real Madrid-klub. Dít is die boodskap wat Zidane aan United se Glazer-familie uitgestuur het. Die Fransman is op die oomblik met sabbatsverlof en is glo gereed om na die kantlyn terug te keer, veral dié by Old Trafford. Intussen sit Mourinho met ’n tameletjie wat betref sy kombinasies op die aanval vir Sondag se Premierliga-stryd teen Everton in die Theatre of Dreams­. Die Portugees moet besluit of hy gaan volhard met die sukkelende Belg Romelu Lukaku en of hy gaan uithou vir Alexis Sánchez om betyds sy besering af te skud vir die Toffees. Dis duidelik dat Lukaku moet rus. Marcus Rashford kom ook nie met meer gereeldheid na die paartie nie. Sou Sánchez wel betyds herstel, kan hy dus met Anthony Martial en Jesse Lingard gekombineer word. – BBC