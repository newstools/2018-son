BLOEMFONTEIN. – Aand ná aand kry jy Mxolisi Mgolozeli waar hy die gronde van die Universiteit van die Vrystaat patrolleer. As supervisor by sekuriteit is dit sy taak om studente te beskerm. Mgolozeli (51) is baie lief vir sy job, maar hy is nie jou gewone sekuriteitswag nie. Hy het onlangs sy meestersgraad in staats­bestuur en politieke transformasie verwerf. Hy het aan die tydskrif Drum gesê dit het bloed, sweet en trane gekos om sy graad te kry. Plaaswerker Mgolozeli werk nog as ’n sekuriteitswag. Hy is van 2014 af supervisor. Mgolozeli sê dit was altyd sy droom om ’n opvoeding te kry, maar die geld was nie daar nie. Sy pa, Zikhathile Mgolozeli (76), was ’n plaaswerker. Hy het dus geweet sy familie het nie geld sodat hy verder kon gaan swot nie. Mgolozeli het nie bloot sy lot aanvaar nie. In 1992 is by hy Bidvest Protea Coin­ as ’n wag opgelei. In 2003 het hy by die universiteit begin werk. Dié bied gratis opleiding aan sy werk­nemers, en ses jaar later het hy die kans aangegryp. Mgolozeli oorweeg dit om ook nog ’n PhD te kry. – News24