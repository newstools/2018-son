DIE werkgewers van die MyCiTi-busdrywers gaan stappe doen om werkers te fire wat nou al twee weke aan ’n onbeskermde staking deelneem. Die firmas waardeur die werkers gekontrakteer is, het sedert die begin van die staking R10 miljoen verloor. Die busdrywers, skoonmakers, sekuriteitswagte en marshalls eis om direk vir die Stad Kaapstad te werk. Die mayco-lid belas met vervoer, Brett Herron, sê die stakers het nie-stakers geïntimideer. ’n Bus is Maandag met ’n petrolbom gegooi en talle ander is Dinsdag met klippe bestook. Aangehits Herron veroordeel dié aanvalle wat sowat 60 000 pendelaars dwing om daagliks ander vervoerreëlings te tref. Hy sê hy is bereid om met die vakbonde te vergader om ’n moontlike oplossing te kry. Herron sê die EFF het die staking aangehits en nou kan werkers hulle job kwyt te wees. Vyf betogers is Dinsdag by die civic centre gearresteer. Die staking duur voort.