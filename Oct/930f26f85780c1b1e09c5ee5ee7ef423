SY HET die man van haar drome ontmoet, maar toe kom maak haar toekomstige skoonma dinge moeilik. Thembi (skuilnaam) het aan die tydskrif Drum vertel wat gebeur het. Sy het in Junie 2016 verloof geraak aan ’n baie nice ou, maar voordat hulle kon trou, het sy ma begin ingemeng. “Hy het lobola betaal en als was eers reg. Maar toe wil sy geld hê van my verloofde.” Thembi sê haar verloofde sou alles vir sy ma doen en het selfs lenings agter haar rug vir sy ma uitgeneem. Ingestem “Toe hy nie meer langer die druk kon handle nie, het hy gefrustreerd geraak en my emosioneel begin abuse. “Ek het voorgestel ons kry counselling, en hy het ingestem. “Hy het gesê die rede vir die abuse was omdat ek nie sy ma geldelik wou bystaan nie. Hy het gemeen ek haat sy ma.” Dinge het net erger geraak en Thembi het besef dis beter om die verhoudinge te beëindig. Haar eks is toe terug na sy ma se huis toe. – News24