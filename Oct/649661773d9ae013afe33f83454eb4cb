THERE is no fool like an old fool. Ammil vannie old-timers moet tog nout vat van hierie oeroue spreekwoord. Koot weet, ou mense wat hulle nie volgens hulle ouderdom gedra nie, maak van hulle die oudste ghaie ... gekke, poepholle, laughing stock vannie community. Ek wetie of ek moet lag of huil virrie ou tannie wat dink sy het ’n sexy lyfie nie ... oukei, miskien van agter af. Maar, boeta, moetie la’t sy omdraai en djy daai oudste old facey moet face nie ... Plooie kan djy traai wegstiek met founda­tion ... die slote tussen die plooie stiek nogal wit uit ... Laat staan nog die voorskoot wat iewers die Langkloof wegstiek. Oukei, ek issie seksisties nie. Ou toppies kan nét so geklik wees. Soos die ouderdom aanloop, so traai sekere taaimers hulle ál jonger hou. Skielik kou djy ook weer bubblegum ... My f*k, man! (Is dit wat die geleerde mense “identiteitskrisis” noem?) Skielik sluip djy nou ook in pubs en clubs rond. Soggens kan djy nie ytie kooi ytie oorlat djou lyf stokstyf is vannie artraitis ... Dis net die suiker wat nog orrait is? En jou luck try by girlies veel jonger as djy. Oorlat djy in jou maaind dit het djys nog jonk. Oorlat djy glo innie bollie van “age is just a number”. En as daai girlie vir jou binne-in jou ou gesiggie met die bleskop en ingetrekte boepens afsak met: “Haai, wag! Oom, djy kon my oupa gewees het.” Ou man, dis halfses ... finish en klaar. Djy gaan jou net innie skanne steek. Dan wil djy kô kwaat raak? Dit baatie djy raak kwaatie. Selfde virrie old-taaimer girlies. Kom o’s vat hulle maar met ’n handskoen aan en noem hulle die “Golden Girls”. Sien, skielik wil hulle óók afkoel. En in pubs en social spaces traai om die attention van jonger boytjies te kry. Oukei, daar is mos vannie over the age vroue wat laik van hulle Ben 10’s ... Dis ’n matter van cougars ... wat hulle tierkloue in die sawwe vleisie vannie Ben 10 wil inslaan. Die age-gekke is die oudste gekke – vroetelpappies en katel­knapies. Dis om in jou mond te kots ... Want sien, dis mos ’n matter van katelknapies met hulle cougars of dis ’n matter van sugar daddies en hulle Barbie-poppies. Wie de flip wil anyway as ’n blesser bekend staan? Nogal jou hard-earned money spend vir oenang! Nee, Rex. Loop lê! Djy’s oud!