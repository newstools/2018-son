VAN vandag af kan jy nuus en ’n boeiende nuwe sepie in jou moedertaal op eExtra, kanaal 105, op OpenView kyk. Die kanaal gaan sorg dat kykers twee uur KuierTyd geniet met die sepie Gebroke Harte en Nuusdag Om 8. In dié nuwe Turkse sepie sal jy bekende stemme soos dié van Carmen Maarman van Marc Lottering se teaterstukAunty Merle herken. Die sepie begin elke weeksaand 19:00 en is gevul met liefde, tragedie en skokkende onthullings. Die wonderlike nuusaanbieders sal daarna om 20:00 die jongste nuus met jou deel. Die geliefde Sue Pyler en Roslyn Klaasen is van die aanbieders.