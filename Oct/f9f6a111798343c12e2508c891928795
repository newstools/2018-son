GEBORE en getoë in Bridgetown in Athlone. Dis nou die regisseur en musikant Tim Feder, die jongste van vier kinders. Feder sê hy was altyd geroep vir groot dinge. “Ek moes buite die kerk my klank vind wat mense se lewe gaan verander. Ek wil mense bereik wat nie noodwendig kerk loop nie en my storie vertel deur my musiek en liedere.” Sy album Life Stories is in September uitgereik. “Ek het altyd die trein gevat na Woodstock – waar die ateljee is – en op die trein mense ontmoet wat soekend is na die waarheid. Dis toe dat ek besef het mense is honger vir die Woord van die Here.” Hy het toe die lied “Calm Before the Storm” geskryf. “Daar is so baie mense wat daagliks innerlike storms beleef, maar met ’n glimlag die pyn wegsteek.” Hy het “Where is the Love?” geskryf en dit saam met die jazz-kitaarspeler Ernie Smith opgeneem. “Mense soek na ware liefde en aanvaarding en daardie vrede kan net in die Here gevind word. In moeilike tye is die Woord van die Here my anker en my familie inspireer my.” Feder is dankbaar vir sy vrou, Shaveh, en sy kinders, Iraina, Aislyn en Jude, wat hom so getrou ondersteun. Hy sê dit was vir hom ’n groot vreugde om “It’s Amazing” saam met Aislyn op te neem. Spesiale dank gaan aan Candice Mia, Miskah Geduld, Jason Skippers, Bheki Themba, Bunty Kiremire, Ernie Smith en Deana Bessick – wat ook feature op die album. Kontak Tim Feder by 060 777 8367.