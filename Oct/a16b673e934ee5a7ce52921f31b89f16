’N MATRIKULANT van ’n skool in die Breederiviervallei is sewe maande swanger, maar vas­berade om gr. 12 te slaag. Cindy (’n skuilnaam, 17) erken sy en haar boyfriend, wat ook in matriek is, het soms nie nugter gedink nie. Sy sê hulle het nie geweet hoe om hulle ouers te vertel nie, en as dit nie vir hulle ge­wetens was nie, was daar ’n aborsie. Cindy sê haar ma was ook jonk toe sy swanger was en dit het haar laat besluit die baba moet lewe. Dis toe sy vier maande swanger was dat Cindy se ma dit opgemerk het. Dis sommer ook tóé dat sy haar vertel het. Geslaap Sy kon die matriekafskeid gelukkig in haar droom-rok bywoon. Cindy sê sy het erg begin stres oor die eindeksamen en kon nie konsentreer op haar voor­bereidings daarvoor nie. Sy het snags sleg geslaap, vertel sy, en dít alles het die fetus onrustig gemaak. Maar noudat hulle ouers weet, het Cindy net een doel voor oë: ’n A-gemiddelde. Sy vertel: “My baby is nou kalm en ek het my eerste vak met groot gemak geskryf.”