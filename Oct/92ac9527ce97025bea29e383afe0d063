DIE plan om Curwin Bosch weer die Sharks se losskakel te maak, het laas week mooi gewerk. Die Sharks het Griekwas met groot gemak in Kimberley geklop om ’n halfeindstryd teen die Lions in Durban te bespreek. Robert du Preez, Sharks- afrigter, moet nou besluit of dié plan teen die Gautengers gaan werk. Robert jr., sy seun, speel al heel seisoen losskakel. Bosch is grootliks as heelagter ingespan. Robert jr. het egter op binnesenter as Bosch se adjudant teen Griekwas uitgeblink.