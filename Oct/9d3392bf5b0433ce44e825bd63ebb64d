DIE Kaapse mayor, Patricia de Lille, is steeds op die oorlogspad teen die mense wat glo haar naam swartgesmeer het. Sy het gister ’n ope brief aan die DA-lede Mike Waters, Bronwynn Engelbrecht, Shehana Kajee en Henk Hugo geskryf. Daarin eis sy dat hulle haar binne sewe dae om verskoning vra. Dít kom nadat in ’n fake Facebook post beweer is dat Kimi Makwetu, die ouditeur-generaal, negatiewe bevindinge teen haar gemaak het. Diskrediteer De Lille sê iemand het die ouditeur-generaal se handtekening op die betrokke dokument vervals. Sy voeg by dat Makwetu se kantoor ontken het dat dit uit sy kantoor afkomstig is. Volgens De Lille het die vier DA-lede haar naam deur die modder gesleep. “Wat dit erger maak, is dat dit gedoen is as ’n gesamentlike poging om my weens politiese redes te diskrediteer. “Jul bedoelings was wraaksugtig, roekeloos en het my reputasie benadeel.” De Lille sê sy het haar lawyers instruksie gegee om voort te gaan met regsaksie teen die vier as hulle nie teen 18 Oktober reageer nie.