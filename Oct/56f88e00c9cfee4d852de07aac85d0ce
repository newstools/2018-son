WÉN ... maak nie saak wát dit verg nie! Dís die aanslag wat Stuart Baxter, afrigter, en sy Bafana Bafana-span sal moet hê wanneer hulle Saterdag die Seychelle pak. Die nasionale span speel dan in die FNB-stadion gasheer vir ’n kwalifiseringstryd vir 2019 se Afrikabeker. Die tweede been volg drie dae later in die Stade Linité in Victoria. Back-to-back seges oor die eilandbewoners sal verseker dat Baxter-hulle kwalifiseer vir volgende jaar se eindronde van die Afrikabeker-toernooi in Kameroen. Die Seychelle, wat die laaste plek in groep E beklee, het nie juis bewys dat hy ’n bedreiging vir die tweede geplaaste Suid-Afrika inhou nie. Maar in sokker – en veral met Bafana Bafana se reputasie – is enigiets moontlik. Selfs op hulle tuisveld. Nigerië en Libië, die ander twee spanne in die groep, het reeds die Seychelle laat les opsê. Dis nou Bafana Bafana se beurt om voordeel te trek uit hulle tuisveld en die span se diepte te toets. Baxter het sewe veranderinge aangebring vir Saterdag se wedstryd. Van die changes is weens beserings aan sleutelspelers soos Keagan Dolly, Bradley Grobler, Bongani Zungu en Themba Zwane. Baxter het ook verras toe hy sy aanvanklike groep van 24 spelers tot 25 vergroot het. Dít was toe hy SuperSport United se veelsydige speler Aubrey­ Modiba ook op die nippertjie ingesluit het. Baxter ken Modiba ook vetterig tydens dié twee se tyd op SuperSport se boeke. Die 23-jarige Modiba is goed vertroud met die nasionale strukture. Met ander moontlikhede, wat spelers soos Lebo Mothiba, Percy Tau, Phakamani Mahlambi en Dino Ndlovu insluit, sal Baxter sy kombinasies moet regkry om die Seychelle te knou.