LOUISE Carver gooi Saterdagaand ’n Kaapse draai. Die plaaslike sangeres, wat op 15 haar eerste record deal geteken het, is terug in Kaapstad vir haar Remedy-toer. Dit het in Mosambiek begin en toe in Witrivier, Johannesburg en later in Pretoria gaan draai. Nou is dit tyd dat die Kapenaars lekker jol op die mooi donkerkop se ou hits en selfs ’n paar nuwes. Die kitaarman Gideon Botes en die percussionist David Klassen gaan saam met die sultry sangeres (39) op die verhoog wees. Louise gaan by die Roxy Revue Bar in GrandWest optree. Die show begin 19:00. Kaartjies kos R195 per persoon en kan op quicket.co.za gekoop word.