Liewe Antie Mona EK HET in 2016 ’n outjie ontmoet wat als was wat ek in ’n man wou hê. Ons verhouding was maanskyn en rose, tot hy ’n kind gemaak het terwyl hy op sy werk se training-kursus was. Hy vra my toe vir nog ’n kans, wat ek hom toe gegee het. Maar hy het daarna weer op my gecheat en toe los ek hom. ’n Paar maande gelede bel sy ma my en sê sy wil met my praat om nog ’n kans vir haar seun te gee. Antie, hy is ’n goeie man en al daai dinge, but hy bly cheat op my. En ek vat hom elke keer terug – seker omdat ek so lief is vir hom. Op die oomblik is hy in ’n verhouding en ek is single. Maar ek bly aan hom dink. Gee raad, asseblief. – Soek Raad, WhatsApp Nou, wat is so wonderlik aan hierdie man, anders as dat hy ’n goeie bedrieër is? Die ou voel niks vir jou nie en weet jy is wel lief vir hom. Dit sal Antie nie verbaas dat hy sy ma aangesê het om jou dié keer sag te maak nie. Die beste ding wat jy kan doen, is om hom te los in daai verhouding waarin hy tans is. Onthou die seer en disappointment wat hy jou time and again aangedoen het. Begin ’n slag glo dat jy beter verdien as hierdie cheater. Dié ou wil net terugkom vir seconds waar hy weer met jou hart en kop smokkel en dan weer ’n lange gooi. Dink met jou kop en nie jou hart nie, en besef jou lewe is reeds aan die beter word sonder dié jong.