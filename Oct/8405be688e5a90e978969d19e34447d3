’N FORENSIESE ondersoek na die beweerde onregmatige aanstelling van rommelskoonmakers by die Nelson Mandelabaai-munisipaliteit stel die mayor, Mongameli Bobani ,in ’n slegte lig, berig News24. Dit blyk die ou wat Bobani graag in die pos van waar­nemende hoof van afvalbestuur wou hê, het nie die regte prosedure gevolg toe die litter pickers aangestel is nie. Die verslag van PricewaterhouseCoopers (PwC) is al in November 2017 gepubliseer. Nkosinathi Nelson Dolo, wat nou geskors is, het glo lyste met name van litter pickers vir werwing ingedien sonder om wyksraadslede of gemeenskappe te raadpleeg.