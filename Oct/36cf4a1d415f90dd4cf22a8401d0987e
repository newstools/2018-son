HORDE trein pendelaars gaan dalk moet begin rond skarrel vir alternatiewe vervoer.Die Passassierspooragentskap van Suid-Afrika (Prasa) is gister 48-uur gegee om te verduidelik waarom hul veiligheidspermit nie teruggetrek moet word nie.Madelein Williams, ’n woordvoerder vir die RSR, sê die kennisgewing aan Prasa is om personeel in te lig en maatreëls in plek te kry.“Ons het begrip dat Prasa honderde mense elke dag vervoer en daarom het ons nie net treine laat stop nie.“Die RSR sal Prasa se insette oorweeg en dit is moontlik dat daar dan besluit word om die permit net gedeeltelik te lig.” Prasa bevestig intussen Sibusiso Sithole, interim groep bestuurshoof, het die brief ontvang.Nana Zenani, woordvoerder vir Prasa, sê die besluit om die permit op te skort spruit uit die ongeluk op 4 Oktober by die Van Riebeeck-treinstasie.“In reaksie op die skrywe het Prasa die RSR gevra dat skorsing van die permit beperk word tot slegs Gauteng-Suid.” Khanyisile Kweyama, voorsitter van die Prasa direksie, sê: “ons hoop die veiligheidsreguleerder oorweeg die reaksie deur die Prasa bestuur, gegewe dat Prasa sulke kort-kennisgewing gegee is.”  