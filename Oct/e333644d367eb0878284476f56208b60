JY KAN jou maar vanjaar regmaak vir ’n opwindende American­ Music Awards-aand. Tracee Ellis Ross, die ster van Black-ish, het aan E! vertel sy gaan iets anders op die toekenningsaand probeer. Dit is nou die tweede agtereenvolgende keer dat sy die show gaan host. Dié dogter van die legende Diana Ross sê sy gaan nie ’n dooie monoloog voer nie; sy gaan ’n hele show run. Sy het besluit sy gaan haar biscuit op die verhoog skud. Die aktrise verduidelik: “Ek het 20 ongelooflike vroulike dansers gekry om saam met my te jol.” Sy het ook gevra dat mense nie te krities moet wees nie. “Julle gaan my ondersteun. Julle gaan compassion hê en julle gaan die oordeelknoppie afskakel. “Jy gaan jou verbeel ek is jou kind, jou bestie of jou antie en jy gaan vir my root.” En as jy nie dalk van Tracee se moves gaan hou nie, moet jy steeds die AMA’s kyk net vir die cool outfits. “Die enigste ding wat ek anders wil doen, is om ’n outfit langer aan te hou sodat dit ook êrens anders as net op Instagram gesien kan word. “Ek dink dit sal my regtig baie hêppie maak, want ek is baie lief vir klere.”