’N LONDENSE egpaar het op hulle honeymoon lekker dronk geraak en toe sommer besluit om ’n hele hotel in Sri Lanka te koop. Dit klink dalk soos iets uit ’n Hollywood-fliek, maar dit het regtig gebeur met Gina Lyons en Mark Lee. Die twee was in Sri Lanka vir hulle honeymoon. Hulle het op die dag dat hulle by die hotel ingeboek het, 12 glase rum geklap. Toe hulle hoor die hotel se lease verstryk binnekort, het hulle in hulle dronkenskap besluit om sommer die hele plek te koop. Dié besluit het hulle meer as R578 000 gekos. – Mirror