RYE op rye flenterhuise het Donderdag gewys hoe erg die orkaan Michael ’n gebied in Florida getref het. Soek-en-reddingswerkers sukkel nog deur die puin om uit te figure wat geword het van die honderde mense wat nie geluister het toe hulle moes padgee nie. Die orkaan Michael het minstens 11 mense se dood veroorsaak. Dis die kragtigste orkaan wat Noord-Amerika in meer as 50 jaar getref het. Al is dit nou gedowngrade na ’n tropiese storm, het dit na die suidooste swaar reën en sterk wind veroorsaak. Dis binneland toe – na areas wat nog van die orkaan Florence se skade herstel. – AP