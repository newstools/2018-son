MANCHESTER City se Pep Guardiola deel nie maklik komplimente uit nie. So, wanneer dit kom, moet diegene wat dit ontvang, wéét dis welverdiend. Guardiola het ’n baie profound statement gemaak nadat sy span Shakhtar Donetsk met 3-0 geklop het in ’n Champions League- groep F-wedstryd. City is met die sege weer bo-aan die groep. Verrassing Die Engelse Premierliga-kampioen het van meet af reeds dié stryd in die Oekra-ïne gedomineer. Dit was g’n verrassing toe hy teen rustyd reeds met 2-0 voorgeloop het danksy doele deur David Silva en Aymeric Laporte nie. Nóg ’n Silva, Bernardo, het in die tweede helfte die kersie op die koek geplaas vir die besoekers. Guardiola, wat in 2016 die leisels by Manuel Pellegrini oorgeneem het, het Dinsdag se vertoning as die beste ooit beskryf. Guardiola het dit as uitstekend en ongelooflik beskryf. “Dit was die beste eerstehelfte-vertoning wat ons in die afgelope drie seisoene opgedis het,” het Guardiola prysgegee. “Ons was uitstekend en het baie kanse geskep. Ons het goed herstel ná ons nederlaag teen Lyon en alles is weer in ons hande,” het die Spanjaard gesê. – AP