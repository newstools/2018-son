TEEN dié prys kan ’n mens dit seker net ruik en dan iets anders drink ... ’n Bottel Macallan-whisky, een van net 24, is Woensdag in Edinburg, Skotland, vir $1,06 miljoen (sowat R15,6 miljoen) opgeveil. ’n Versamelaar uit Asië het gebel om te bie op dié whisky, wat in 1926 gedistilleer en in 1986 gebottel is. Die kunstenaar Valerio Adami het die label van 12 van die bottels ontwerp en onderteken. Die ander 12 is deur Peter Blake, wat die omslag van The Beatles se Sgt. Pepper’s-album gedoen het. – UPI