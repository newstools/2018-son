DIE Soweto Derby is g’n El Classico nie, so hou op om so ’n groot storie daarvan te maak. Suid-Afrika se twee grootste klubs, Kaizer Chiefs en Orlando Pirates, pak mekaar môre in die FNB-stadion. Maar is dit regtig so ’n groot storie soos almal daarvan maak? Nie een van dié spanne was die laaste paar seisoene dan eens die Premiersokkerliga (PSL)-kampioen nie. Die Glamour Boys en Buccaneers sukkel albei om hulle welslae van vorige seisoene te herhaal en hulle het ook nie meer ster-spelers nie. Daar was ’n tyd dat Pirates met Bennie McCarthy titels in SA sokker se vernaamste kompetisie verower het. Dit was nice, want hoewel Bennie toe reeds oorgewig was, het hy die Buccaneers steeds gehaltespel gebied. Regmaak Nou, ná 10 games al, het Pirates se top-doelskieter, Vincent Pule, nog net drie goals aangeteken. Dis swak. Die Glamour Boys se Khama Billiat het ook nog net drie goals geklap. Hy moet ook eers ’n laat fiksheidstoets slaag. Fans van die Soweto Giants kan hulle dus maar regmaak vir nóg ’n droë game sonder enige sterre en geen goals nie.