NADAT hy haar na bewering gerape en op nog ’n ronde aangedring het, het sy geweier. Dit was die getuienis van ’n jong vrou wat twee mans in die Baaise hooggeregshof van onder meer verkragting beskuldig. Volgens die vrou het beskuldigde nommer 1, Mziyanda Kana (31), haar op die bed neergegooi en haar panty en denim shorts afgetrek, maar nie heeltemal nie. Sy het getuig terwyl hy getry het om haar te penetreer, het sy resist deur haar bene styf teen mekaar te druk. Hennie Bence, Kana se lawyer, wou weet hoe dit moontlik is dat Kana haar gepenetreer het as haar denim shorts nie heeltemal afgetrek was nie. Volgens die vrou het Kana ná die daad aangedring op nog ’n ronde seks. Saambring Sy het gesê toe sy weier, het hy gedreig om sy vriende te laat kom om haar uit te sort. Volgens haar het Kana sy medebeskuldigde, Mziyanda Yoyo, gebel en gesê hy moet ene Tasco saambring. Bence het toe gesê Kana ken niemand met die naam Tasco nie. Volgens hom is die naam van die persoon wat saam met Yoyo daar aangekom het, Raymond. Die slagoffer het getuig toe Yoyo daar aankom, het hy ’n vuurwapen gehad en gevra wat aangaan. Volgens haar het Kana Yoyo laat verstaan sy maak ’n lawaai. Sy het getuig nadat Kana haar gerape het, het sy gehuil, haar klere aangetrek en aan die deur geslaan. Volgens die vrou was Yoyo baie aggressief toe hy die  gun  op haar gerig het.