SLIM vang sy baas! Die Sharks het die Currie Cup gister van die Westelike Provinsie afgerokkel met ’n welverdiende oorwinning van 17-12. Die verdedigende kampioen het voor 27 604 toeskouers op ’n snikhete Nuweland sy vrotste vertoning van die seisoen gelewer. Die rustydtelling was 6-0 in die WP se guns. Dit was die vierde keer in finals tussen dié twee spanne dat die besoekers baas is. John Dobson, WP coach, het voor die game belowe sy span gaan nie afwyk van die spel wat vanjaar al groot sukses gebring het nie. Gister het hy nie sy beloftes nagekom nie. Sy span het ’n duur prys daarvoor betaal. Die Streeptruie was tot gister die voorste driedrukkers in die kompetisie. Gister kon hulle nie eens een drie druk nie. In hul vorige ontmoeting in die ligafase het die WP die Sharks met 50-28 afgeslag. Almal het dus die Kapenaars as die gunstelinge beskou om hulle titel op home turf suksesvol te verdedig. Dobson het vooraf oor die Kapenaars se romantiese aanvallende benadering tot die spel gespog. Sy keuse van Josh Stander as nr. 10 vir die final, eerder as die opwindende Damian Willemse as sy generaal, was ’n dead giveaway. Die Streeptruie se spel was slordig. Toe hulle vir die eerste keer in ’n aanvallende posisie in die Sharks se kwartgebied kom, het Stander besluit om te drop eerder as om sy agterlyn weg te stuur. Sy skepskop was nie net windskeef nie, maar hy’t veral in die eerste helfte gelyk soos ’n ou wat voor die tyd slaappille gesluk het. Al het die Kapenaars die besoekers in die skrums laat les opsê, het dit absoluut niks beteken nie. Hulle kon nie daai dominance in punte omskep nie. Boonop was hulle lynstane uiters vrot. Met minder as 50% skoon balbesit van lynstane in aanvallende posisies het dit in ’n opdraande stryd vir die WP ontaard. Beide spanne se hantering was power. Vir Robert du Preez (afrigter) se span het sy tweelingseuns, Dan en Jean-Luc, uitgestaan met hulle fisieke inklimspel by die kontakpunte en hulle vermoë om die bal sterk te dra. Die Sharks het drie keer naby gekom om te score. Shaun Veldsman, TV-ref, het ’n besige tyd gehad. Die ref, Jaco Peyper, het hom telkens ontbied om groot calls te maak. Ongelukkig vir die Sharks het dié beslissings nie hulle kant toe gegaan nie anders kon die telling veel groter gewees het. Puntemakers: SHARKS: drieë: Akker van der Merwe, Tyler Paul; doelskoppe: Robert du Preez (2), strafdoel: Du Preez. WESTELIKE PROVINSIE – strafdoele: SP Marais (3), Damian Willemse.