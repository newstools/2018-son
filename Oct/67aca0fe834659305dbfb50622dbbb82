DIÉ resep lewer 12 tertjies. Bestanddele: Broskors: 500 mF koekmeel 60 mF strooisuiker Stewige knippie sout 10 mF bakpoeier 120 g botter, in blokkies 2 eiers 30 mF koue water Malvalekkers: 30 mF gelatienpoeier 125 mF koue water 415 g strooisuiker 125 mF kookwater 250 mF geroosterde klapper 125 mF gedroogde appelkoosrol, in blokkies gesny Versiersuiker vir strooi Appelkoosvulsel: 340 mF gedroogde appelkose 250 mF water 250 mF suiker 10 mF suurlemoensap 2,5 mF amandelgeursel 125 mF room Appelkoospoeier: 125 mF gedroogde appelkose, kliphard gevries. Metode: Broskors: 1. Meng die meel, suiker, sout en bakpoeier in ’n voedselverwerker. 2. Voeg die botter by en meng tot dit lyk soos fyn broodkrummels. Voeg die eiers en water by en pols tot die deeg bymekaarkom. 3. Rol die deeg uit op ’n meelbestrooide oppervlak. 4. Spuit 12 klein losboompannetjies met kleefwerende sproei en voer dit met die deeg uit. Plaas vir 15 minute in die yskas. Sny die deegrande netjies af. 5. Voorverhit die oond tot 180° C. Bak die korsies ongeveer 12 minute blind tot goudbruin en laat afkoel. Malvalekkers: 1. Voer ’n 20 x 35 x 3 cm-pan uit met bakpapier. 2. Week die gelatien in koue water in die bak van ’n staanmenger. Plaas oor ’n dubbelkoker en smelt. 3. Voeg die strooisuiker en kookwater by die gelatien en klop 8 minute teen hoë spoed met ’n draadhaak. 4. Vou die klapper en appelkoosrol by. Giet die malvalekkermengsel in die voorbereide pan. 5. Verkoel in die yskas tot gestol en sif versiersuiker bo-oor. Sny in reghoeke, dieselfde grootte as die pannetjies en verbruin die kante met ’n blaasvlam. Appelkoosvulsel: 1. Kook die appelkose, water en suiker in ’n medium kastrol oor medium hitte totdat die appelkose sag is. 2. Laat ongeveer 30 minute afkoel. 3. Plaas die appelkose, suurlemoensap, geursel en room in ’n voedselverwerker en pols tot ’n fyn puree. Appelkoospoeier: 1. Plaas die gevriesde appelkose in ’n voedselverwerker en verpoeier. Aanmekaarsit: 1. Spuit die appelkoosvulsel in die gebakte tertdoppies met ’n spuitsak. 2. Sit die malvalekker-reghoeke bo-op die appelkoosvulsel en giet donkersjokolade bo-oor die s’mores. 3. Versier met klapperskaafsels, appelkoospoeier en sjokoladeskerwe.