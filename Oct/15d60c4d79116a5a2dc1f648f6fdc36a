NOU wag Hawston, die kampioen van die Overberg-streek, op Villagers Worces­ter. Dis nadat die manne van die Breë Langeberg-streek Saterdag op Boland Park in Worcester met Hamlet gemors het. Villagers het dié Top-12-wedstryd in die Groot Uitdaagbeker-kompetisie van die Boland met 54-33 gewen. Die tuisspan het tot die 73ste minuut met 54-0 voorgeloop, so die eindtelling is glad nie ’n aanduiding van hoe die tuisspan met die besoekers gemors het nie. Eintlik het net ’n rits ver­anderinge deur Villagers se breier, Aldridge Mercuur, sy span se ritme ontwrig. Dit het die besoekers toegelaat om ál hulle punte in die laaste sewe minute of so aan te teken. Hamlets was net nooit opgewasse teen Villagers nie. Villagers het agt drieë gedruk. Die twee senters, Jenoville April en Granville Jansen, het elk twee gedruk. Die los­skakel, Yazeed Johnson, het ses van die drieë verdoel. Groot Uitdaagbeker Top-12: Wesbank 76, Delicious (Clan­william) 18; Darling 69, Eagles 15; Proteas 54, Caledon 43; Villagers Worcester 54, Hamlet 33. Streek-uitdaagbeker: Saron 20, Young Blues 0; Majestics 30, Villagers Wittewater 26; Touwpark 35, Wolseley 19; Swellendam 35, Miracles 20. Gemeenskapskild: Evergreens 15, Elandskloof 13; Highlanders 29, Lindeshof 25; Darling Young Tigers 40, Golden Arrows 35.