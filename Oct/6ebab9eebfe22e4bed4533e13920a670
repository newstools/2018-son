DIE moord op ’n pa van twee van Sir Lowry’s Pass Village laat sy geliefdes met soveel vrae. Regan MacDonald (42) is Sondag­ 17:45 in Mandelastraat voor ’n mobile shop doodge- lem. Kapt. FC van Wyk, ’n polisiewoordvoerder, sê die slagoffer het in ’n kar gesit toe sy aanvaller hom in die nek gesteek het. MacDonald het op die toneel gesterf. Volgens Van Wyk is ’n 19-jarige man in verband met die voorval gearresteer. Monharvey MacDonald, die slagoffer se broer, sê hulle weet nie wat aanleiding tot die moord gegee het nie. Volgens hom is dit ’n groot slag vir hulle familie. Regan was die jongste seun. Son verneem die familie van die beskuldigde het hom ná die voorval aan die polisie gaan oorgee.