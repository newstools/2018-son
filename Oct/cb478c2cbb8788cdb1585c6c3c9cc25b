GEORGE. – Die George cluster van SAPS het hierdie jaar die oog gevang met die toekenning vir “Catch of the Year”. Hierdie besonderse prestasie is aan die lede van Kannaland se cop shop oorhandig. Dis oor hulle hulle lewe gewaag het toe hulle ses gewapende rowers op Van Wyksdorp in ’n Hollywood- style-jaagtog agternagesit het. Dit was van Van Wyksdorp, deur Laingsburg, op pad na Touwsrivier. Die Ladismith-misdaadvoorkomingspan is by die Eden-polisiegroep se Prestige Awards as die beste span aangewys vir “Catch of the Year”. Kapt. Henry Edwards het net lof vir sy span gehad wat misdadigers in Kannaland aankeer. AO Jannie Cedras, polisiewoordvoerder, wat ’n heritage-sertifikaat ontvang het, sê: “Dertien polisiestasies het ingeskryf vir die verskillende kategorieë. Nou gaan die manne genooi word na die provinsiale toekennings.” Genl. Oswald Reddy, groepbevelvoerder, het die ontvangers gelukgewens en aangemoedig om kwaliteit-diens aan die gemeenskap te lewer.