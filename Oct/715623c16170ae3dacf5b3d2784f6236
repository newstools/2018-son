SONLANDERS het nou die kans om te groei deur splinternuwe life skills te ontwikkel. Die People Upliftment Programme (PopUp) in die Baai help mense hiermee by sy volledige opleidings- en ontwikkelingsentrum. Dié nie-regeringsorganisasie help Baaienaars reeds sedert April verlede jaar. Die sentrum is geleë by die Laerskool Piet Retief in Sidwell. Louise van Heerden, hoofbestuurder, sê PopUp se visie is om lewens te verander en mense te uplift. “Ons glo vas transfor­masie moet holisties plaasvind. “PopUp bied dienste aan enige iemand wat in die Baai en omliggende gebiede bly – ongeag ras, kultuur, geslag en geloof. “Die enigste vereistes wat daar is, is dat potensiële leerders (aan die sentrum) tussen die ouderdom van 18 en 45 is, werkloos is en geen toegang het tot tersiêre onderrig nie.” Leerders van PopUp moet ook Engels kan praat, lees en skryf. Van Heerden verduidelik leerders begin met ’n verpligte Life Skills-program. Dit duur sewe weke. “Die doel van die program is om individue te help met praktiese vaardighede soos om ’n CV op te stel en opleiding in hoe om ’n onderhoud te hanteer.” Assessering Ná die Life Skills-program beweeg die leerders oor na ’n drie maande lange Adult Education and Training-program (AET). Deur AET word mense touwys gemaak in byvoorbeeld funksionele Engels en wiskunde. Hierna beweeg leerders aan na ’n verskeidenheid programme. Die volgende sessie Life Skills-klasse begin Maandag 08:30. ’n Verpligte assessering vind Donderdag 09:00 plaas. Die assessering sal PopUp help om voor­nemende leerders in die regte AET-program te plaas. Registrasie het reeds gister begin. Dit geskied daagliks tussen 08:30 en 13:00 by die Laerskool Piet Retief by Suttonweg 174. Registrasie duur tot Donderdag. Die registrasiefooi van R100 sluit alle skryfbehoeftes, boeke en ’n daaglikse ete in. Benewens die R100 moet leerders ’n afskrif van hulle ID en ’n copy van hulle hoogste kwalifikasie of geslaagde graad saambring. As jy graag nog inligting wil hê, kan jy PopUp kontak by 041 360 8941 of 072 699 3716. Jy kan hulle ook email op nmb@popup.­co.za of besoek die Facebook-blad POPUP Nelson Mandela Bay.