GRUSAME stories neem toe in die media van die andersins vreedsame Duitsland: Troppe bloeddorstige wolwe is los! Wanneer die wolwe toeslaan, verskeur hulle op die afgryslikste manier tientalle skape en boerbokke op ’n slag. Dis soos iets uit ’n horror movie. Skaapboere is teen dié tyd al desperaat. Wolwe word streng beskerm. Hulle mag nie doodgemaak of selfs gevang word nie. Dinsdag was daar nóg ’n bloedbad. ’n Trop wolwe het in Sakse ’n kudde met 140 dragtige ooie aangeval. Meer as 40 skape is in stukke geskeur en 80 is nog missing. Die roofdiere het in 2000 in Duitsland begin aankom. Waansinnig Ook elders, soos in Beiere en die Swartwoud. En hulle raak ál meer. Pleks van een of twee skape opvreet, verwoes hulle hele kuddes. Wolwe kan nie anders nie, sê kenners. Die oomblik dat hulle bloed ruik, word hulle dronk daarvan en dan raak hulle waansinnig. Skaap­herders kan hulle vee nie beskerm nie en vrees ook vir hulle eie lewe. In Amerika sit boere met dieselfde probleem. Maar die Yanks trick die wolwe lekker. Hulle laat fainting goats die pyn vat, pleks van hulle skape. Wanneer dié bokke skrik, val hulle om. Hulle lê dan asof in ’n koma stokstyf op die grond, ál vier pote in die lug. Terwyl die wolwe die bokke opvreet, kan die vreesbevange skape weghol. – Focus­.­­de, Bild.de, Süddeutsche.de