GEORGE. – Twee tjommies se fight oor dagga het ’n nadraai gehad waarin ’n skêr die een ou in die oog getref het. Hiervoor is ’n ou (25) ge­arresteer en Sicelo Golana (24) is met ’n bondel bebloede watte teen die oog hospitaal toe geneem. Sicelo, die ou wat nou byna sy oog kwyt is, en die aanvaller het glo afgekoel met ’n bietjie dagga. Hulle het na die gospelsanger Dumi Mkokstad se tunes geluister toe die fight uitgebreek het. Die drama het Sondagaand in die plakkerskamp Rama­phosa afgespeel. Skêr Mbulelo (20), Sicelo se jonger broer, vertel: “My broer Sicelo wou ’n zol in die shack rook. Sicelo het sy tjommie gesê om nie te veel sigaret-twak saam met die dagga te mix nie, vir meer flavour. “Maar die vriend het dikgehou dat hy net ’n klein bietjie entjie-twak wou byvoeg en toe begin hulle baklei. “My broer het sy vriend gestamp en dis toe dat hy ’n skêr gryp en hom aanval. “Hulle rook altyd en dan dans hulle op die tunes van Dumi (Mkokstad) asof hulle innie kerk is. “Ek weet nie wat hulle makeer het nie, want hulle twee rook altyd saam en is al van skool af tjommies.” Kapt. Dumile Gwavu, ’n polisiewoordvoerder, het bevestig ’n man is op ’n klag van aanranding gearresteer en sal binnekort in die hof verskyn.