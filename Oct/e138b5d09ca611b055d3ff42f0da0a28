BLOEMENDAL sal die naweek op sy goeie wegspring in die Nelson Mandelabaaise T20 Mayoral Cup wil voortbou. Die nuweling onder die Premierliga se klubs het oorwinnings oor Old Grey en Despatch behaal, maar moeilike wedstryde lê Sondag voor. Bloemendal speel in die oggendwedstryd teen Union en in die middag word PECC aangedurf. Gelvandale, die Madibaz en Uitenhage was ook almal verlede naweek twee keer aan die wenkant. Hulle kan weer hulle stem dik maak. Die wedstryd van die naweek kan wees wanneer Gelvandale en Uitenhage mekaar môre pak. Velde Die klubs sal geen spelers van die Warriors of die Oostelike Provinsie kan gebruik nie, want albei dié spanne speel ook wedstryde. Al die T20-wedstryde word by die Nelson Mandela Universiteit se drie velde in Port Elizabeth gespeel. Die bepalings is: Môre: 09:00: United Brothers t United, Uitenhage t Gelvandale, Motherwell t Madibaz 2. 14:00: Gelvandale t United Brothers, Uitenhage t Motherwell, Madibaz 2 t United. Sondag: 09:00: Despatch t Madibaz, PECC t Old Grey, Union t Bloemendal. 14:00: Old Grey t Madibaz, PECC t Bloemendal, Union t Despatch.