TWEE dienste word vir dié week beplan om die lewe te vier van Mandla Makupula (foto), LUR vir onderwys. Donderdag hou die departement van onderwys ’n roudiens vir Makupula. Dié diens vir public servants begin 10:00 by die departement se hoofkantoor in Zwelitsha, Bhisho. Makupula se amptelike begrafnis vind Saterdag in Oos-Londen plaas. Die diens begin 08:30 vir 09:00 by die Abbotsford Chris­tian Centre in Wyse-avenue. Makupula is verlede Maandag in die vroeë oggendure ná ’n lang siekte oorlede. Die Oos-Kaapse premier, Phumulo Masualle, het hom beskryf as ’n toegewyde kampvegter vir die ontwikkeling van die jeug. Volgens Masualle het Makupula sonder ophou gewerk om toegang tot en die standaard van onderrig in die Oos-Kaap te verbeter.