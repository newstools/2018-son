HULLE het al twee gehol om ’n klag by die Georgepolisiestasie te gaan lê teen mekaar. Maar voordat die resies voltooi kon word, het Nontle Gomo (42), ’n vroulike bewaarder, en die Suid-Kaapse ANC-sekretaris, Major Sokopo­ (44), mekaar in die cop shop se yard begin moer. Die hare het tussen dié twee gewaai in’n onderonsie laas Dinsdag voor die kantoor van die kommissaris van korrektiewe diensteby die George­-gevangenis. Luidens mediaberigte het die fight ontstaan toe Sokopo en Gomo mekaar omstreeks 11:00 raakgloop het voor die kantoor van die kommissaris. Gomo het Sokopo­ gekonfronteer en beweer dat dié haar al jare lank stalk. ’n Moerige Sokopo het dit heftig ontken. Die fight het so warm geraak dat daar selfs ’n gekookte eier geslinger is. Gomo beweer dat Sokopo haar kar in 2016 agtervolg het. Volgens Gomo het hy altyd verskeie karre gebruik, maar sy het ’n sekere kar opgelet en toe haar broer, Monde, daarvan vertel. Monde het uitgevind die kar behoort aan Sokopo se vriend en dié vriend het erken hy leen soms die kar aan hom. Gomo sê sy het Sokopo op die dag van die aanranding by haar werkplek gesien en hom mooi gevra om op te hou. “Hy het woedend geraak en met sy vinger­ na my beduie en my toe met ’n gekookte eier gegooi.” Sokopo sê Gomo­ is die aanvaller in die voorval. Volgens hom het hy uit die gebou van korrektiewe dienste gekom toe Gomo hom vloek-vloek genader het. Sokopo sê: “Ek het haar nooit gestalk nie. Ek het nie ’n rede om haar te stalk nie. “Sy het my met haar vinger op my voorkop gepoint en toe het sy haar skoene uitgetrek om my daarmee te slaan. “Toe ek sien sy wil my bykom, het ek haar vasgehou totdat haar kollegas die fight opgebreek het. “Ek is teleurgestel in haar gedrag en dít in haar uniform en aan diens.” Gomo het ’n aanrandingsaak by die polisie aangemeld. Sokope het ook ’n saak gemaak. ’n Woordvoerder van korrektiewe­ dienste in die Suid-Kaap, Johan Pienaar, sê die departement is bewus van die voorval. “Die saak kry aandag en ’n departementale ondersoek sal ingestel word,” sê hy. Sokopo sowel as Gomo moet op 31 Oktober in die George-landdroshof verskyn. Die Wes-Kaapse ANC-sekretaris, Faiez Jacobs, sê hy is bewus van die saak en sal later kommentaar lewer.