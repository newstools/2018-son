ROBERTSON. – Drie lai­ties is uit die skool gesit oor hulle hare na onnies se sin onnet is. Die seuns het verlede week buite die skool gesit en moan dat hulle skoolhoof, Russel Sampson, hulle opdrag gegee het om die skool te verlaat. Volgens die laities het hulle ouers nie die geld gehad sodat hulle hare geskeer kan word nie. Die een laitie sê wanneer sy ma AllPay kry, is daar nie nog geld oor vir hare sny nie. “Ek probeer partykeer self met ’n skêr sny, maar ek sny dan gate in my hare,” het die klonkie gekla. Verloor Die ander outjie sê hy het sy hare in ’n styl gesny wat sy onnie toe glo nie like nie en dié het hom na Sampson verwys. Die seuns sê hulle verloor baie skoolwerk so voor die eindeksamen. Die seuns wil nou maar in tuine gaan werk om geld te maak om hulle hare te kan sny. Sampson sê egter hy dra geen kennis van kinders wat hy oor hare die skool weggewys het nie. Hy noem: “Die betrokke kinders bunk gereeld klasse.”