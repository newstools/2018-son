’N WAITRESS in Noord-Carolina is $10 000 (byna R144 000) getip deur iemand wat net water bestel het. By die pak honderd-dollarnote was ’n nota waarop staan: “Dankie vir die heerlike water.” Alaina Custer van Sup Dogs sê: “Ek het nie gedink dis regte geld nie. Ek het gebewe en heeltyd gevra: ‘Wat is dit dié?’ Ek het gedink dis ’n joke.” Die tip was toe van Mr. Beast, wat 8,9 miljoen intekenare op YouTube het. Twee mans het Custer se reaksie vir hom afgeneem. Toe Mr. Beast­ en sy crew later terugkeer, het Custer hulle almal gehug. – NDTV