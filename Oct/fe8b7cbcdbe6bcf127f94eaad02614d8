DIE familie van wyle Denton Rademeyer (23) is besig met siviele stappe teen die staat. Hulle sue die minister van polisie vir R2,5 miljoen omdat Walter Francis in die polisie se diens was toe die voorval plaasgevind het. Rademeyer se broer, Denvor, het ná die hofverrigtinge gesê die familie is bly Francis het wel tronkstraf gekry. Hy meen net die ses jaar tronkstraf is te min. “Hoe leef ’n mens daarmee?” wou die bedroefde broer weet. Voortgaan Denvor sê Denton was net 23 jaar oud toe sy lewe op ’n gewelddadige wyse kortgeknip is. “Ons was baie lief vir hom.” Volgens Denvor is Francis ná ses jaar weer uit die tronk en kan hy dan met sy lewe voortgaan. Hy wat Denvor is en die res van die familie moet steeds leef met die wete dat hulle Denton nooit weer gaan sien nie. Denvor wou nie hê Son moet ’n foto van hom neem nie.