PRES. Cyril Ramaphosa sê die gebruik van die term “white monopoly capital” moet nou einde kry. Hy het Vrydag en Saterdag in Johannesburg by die SA Investment Summit gepraat. Hy sê ’n belangrike ding wat hy geleer het, is die drie E’s: education, entrepreneurship en efficient government. En daarom moet ons entrepreneurs soos helde behandel, en nie soos die vyand nie. “Ons het gewoond geraak daaraan om entrepreneurs en sakemense sleg te behandel en om hulle allerhande soorte (slegte) name te noem. “Ons het hulle soos vyande behandel... en (terme soos) ‘white monopoly capital’ – dit moet vandag einde kry.” Rob Davies, minister van handel en nywerheid, sê die beloftes wat deur maatskappye gemaak is by die summit, is ernstige verbintenisse. Volgens Davies sal dit die land se ekonomie ’n stewige inspuiting gee. Talle plaaslike en interna­sio­nale maatskappye het gesê hulle het planne om in die land te belê om by die totaal van R134 miljard uit te kom. Davies sê baie sakeleiers het opgestaan en dié beloftes voor die president gemaak. – News24