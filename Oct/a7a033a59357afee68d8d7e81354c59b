’N JONG man is Donderdag in die Uitenhage-streekhof sewe jaar tronkstraf opgelê vir verkragting. Rafferty Rodwill (20) is skuldig bevind aan die rape van ’n 44-jarige vrou. Op 2 Julie verlede jaar het Rodwill om 00:05 saam met die vrou na haar huis toe geloop. Hy het aangebied om haar te vergesel. Hulle het ’n voetpaadjie langs Tarponsingel in Kamesh gebruik. Hier het hy hom aan die vrou opgedwing en haar verkrag. Die slagoffer het die voorval by die polisie aangemeld. Geprys Rodwill is op 5 Julie verlede jaar gearresteer op aanklag van verkragting. Die waarnemende bevelvoerder van die Uitenhage cluster, brig. Ronald Koll, het die speurders van die eenheid belas met gesinsgeweld, kinderbeskerming, en seksmisdrywe geprys vir hulle goeie werk. Hy is ook bly oor die vonnis wat opgelê is.