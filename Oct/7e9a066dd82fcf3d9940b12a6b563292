’N GESUIP van twee cops wat van diens was, het op ’n hartseer noot geëindig. Volgens ’n bron het die twee konstabels, F.I. Maqhekeza en N.L. Gwija, gestasioneer by die Grassy Park-polisiestasie, Maandag saam met Mpikelelo Hlobo, ’n onnie, by Brown’s Farm naby Nyanga gaan drink. Volgens die bron het Hlobo ’n paar skote met Maqhekeza se dienspistool afgevuur. Op pad na ’n ander plek het hulle afgetrek. Vier gewapende mans het hulle genader en die wapen demand. Gwija het die mans met die vuurwapen gegooi omdat hy vroeër die magasyn uitgehaal het. Maqhekeza het gevlug. Hlobo is in die kar dood- geskiet. ’n Polisiewoordvoerder, kapt. FC van Wyk, sê hy sal later kommentaar lewer.