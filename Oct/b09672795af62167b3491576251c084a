DIE menslike oorskot wat dié week op die strand by Milnerton in die Kaap uitgespoel het, laat mense kopkrap. Polisiebeamptes is Donderdag omstreeks 11:20 na Sunset Beach uitgeroep. “Toe die polisie op die toneel aankom, het hulle menslike oorskot gevind,” sê kapt. FC van Wyk. ’n DNS-toets en lykskouing moet nou bepaal of die oorskot aan ’n onlangse verdwyning gekoppel kan word. ’n Viral foto in die sosiale media is na bewering van die einste oorblyfsels. Dit blyk ’n gestroopte geraamte te wees – met net die voete wat nog redelik ongeskonde is. – News24