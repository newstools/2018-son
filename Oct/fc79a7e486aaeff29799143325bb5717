‘N SEKURITEITSWAG van Kaapstad wat die PowerBall jackpot van R64 miljoen gewen het, sê hy kan nou uiteindelik met sy jarelange meisie trou. Die man, wie se identiteit weerhou word, het toe sommer ook besluit om te retire. Hy sê hy betaal al vir die afgelope sewe jaar lobola vir sy vrou, maar kon nie bekostig om met haar te trou nie. “Ek kan nou uiteindelik met die vrou trou wat vir 18 jaar saam met my is, “ sê hy. Die multimiljoenêr het twee kinders. Hy wil hê hulle moet beter skole kry. Hy wil ook sy eie sokkerspan begin. - EWN