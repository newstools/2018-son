DE N2 sal Donderdag tussen die Pacaltsdorp- en Garden Route Mall-afritte gesluit wees. Die rede vir die sluiting is oor die baankruisings wat geskep moet word aan albei kante van die voetgangerbrug oor die N2 wat tans onder konstruksie is. Alle N2-verkeer uit die rigtings van Kaapstad en Knysna sal langs Knysnaweg, Courtenaystraat en Yorkstraat deur George moet gaan. Diegene wat gebruik maak van die Go George-dienste op hierdie paaie kan vertragings verwag. Roete 12 Pacaltsdorp – Garden Route Mall sal vir die hele dag herlei word. Dieselfde roete sal gevolg word terug Pacaltsdorp toe. Passasiers moet vertragings verwag aangesien dit langer neem om deur die dorp na die Garden Route Mall toe te ry.Dieselfde reëling sal geld op Maandagaand, 22 Oktober 2018 wanneer verkeer weer deur George herlei sal word sodat die padwerke na die ander kant van die snelweg kan skuif. Vanaf Vrydag 19 Oktober 2018 vir die volgende ses tot agt weke, sal die baankruisings in die omgewing van die voetgangerbrug vertragings veroorsaak op Roete 12 weens moontlike bottelnekke en 'n spoedvermindering tot 40 km/uur op hierdie stuk pad. Vir eers sal herleiding net plaasvind op Donderdag 18 Oktober 2018 en Maandagaand, 22 Oktober. Verkeerspolisie sal in plek wees om verkeer te lei en ontwrigting van verkeersvloei te beperk. Go George maak verskoning vir enige ongerief wat passasiers en ander belanghebbendes mag ondervind en doen ’n beroep op werkgewers om geduldig te wees wanneer personeel opgehou word en laat kom vir werk.