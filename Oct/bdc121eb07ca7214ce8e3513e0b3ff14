DIE Kaapse mayor, Patricia de Lille, se lippe bly vir eers styf toe oor ’n onafhanklike ondersoek teen haar. ’n Verslag van die regsfirma Bowman Gilfillan oor die ondersoek word na verwagting môre op ’n volle raadsvergadering van die Stad Kaapstad bekend gemaak. Luidens berigte word in die verslag aanbeveel dat De Lille strafregtelik aangekla word. Die Stad se munisipale bestuurder, Lungelo Mban­da­zayo, moet eers regsadvies inwin. Toekenning Die ondersoek is aangevra nadat ’n uitvoerende direkteur in De Lille se kantoor, Craig Kesson, ’n beëdigde verklaring afgelê het oor onreëlmatighede met tenders vir elektriese busse. Die Stad het glo nie die regte stappe gevolg in die toekenning van ’n R286 miljoen tender aan die Chinese firma Build Your Dreams­ nie. Die adjunkvoorsitter van die DA se federale raad, Natasha Mazzone, sê hulle wag nog vir die bevindinge. De Lille sê sy sal ’n verklaring uitreik sodra sy die verslag bestudeer en met haar lawyers gekonsulteer het.