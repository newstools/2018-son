HY LOOP skool, maar staan nou in die hof op ’n klag van moord. Stanton van Wyk (19), ’n leerder aan die Hoërskool Gordon, het Woensdag op ’n aanklag van moord in die hof in Somerset-Wes verskyn. Hy woon in Rasta-kamp by Sir Lowry’s Pass Village. Dis ’n plakkerskamp. Regan MacDonald, ’n pa van twee, is Sondagaand in Sir Lowry’s Pass dood nadat hy met ’n mes in die nek gesteek is. Hy was agter die stuurwiel van sy kar toe hy aangeval is. Volgens inligting het ’n stryery tussen MacDonald en die beskuldigde se ma tot die voorval gelei. Van Wyk is nie gevra om te pleit nie. Die saak is tot Maandag uitgestel vir borgtog-inligting.