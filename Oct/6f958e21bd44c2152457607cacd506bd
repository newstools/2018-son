’N LEIER van die Junky Funky-bende in Heideveld het gister life gekry. Garin Paulse (40), ’n pa van sewe, is vroeër die week skuldig bevind aan die moord op Linley Brandon Arendse. Arendse was glo lid van die Terrible Westiders, wat ook in Heideveld operate. Paulse was op borgtog uit vir ’n moord wat hy glo gecall het. Arendse was ’n witness in die saak. Regter Mark Sher het gister gesê Paulse het Arendse op 1 Julie verlede jaar vreesloos voor mense afgemaai. “Jy het die bakkie gery waaruit geskiet is. Arendse is getref, maar kon wegkom. Hy het onder ’n kar weggekruip. Jy het uitgeklim en hom onder die kar geskiet. “Een van jou bullets het hom in die kop getref. Dit het jy ten aanskoue van talle mense gedoen.” Sher het gesê die moord was blatant, brutaal en koelbloedig. Volgens hom het Paulse g’n respek vir die gemeenskap of wet nie. “Jy sê jy was ’n guard en het so brood op die tafel gesit. Jou eie meisie het getuig jy het met drugs gesmokkel en so geld gemaak.” Haar getuienis strook met Paulse se vorige oortredings, onder meer diefstal en nog gang activities. Hy sê Paulse het geen berou oor wat hy gedoen het nie. Sher het Paulse ook vyf jaar opgelê vir die oortreding van die wet teen georganiseerde misdaad. Die regter het Paulse gevra om sy lewe te verander. “Vir jou kinders se onthalwe.”