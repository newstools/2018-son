JULLE weet mos hoe lekke’ ruk die ding elke jaar op Kirstenbosch se Summer Sunset Concerts. En om dit dié jaar ekstra spesiaal te maak, gaan Boney M. net so voor Kersfees hier optree. Maandag is aangekondig dat die internasionale sterre Boney M. op 23 Desember ’n Kerskonsert gaan hou. Die groep gaan natuurlik van hulle gunsteling-Kersliedere, soos “Mary’s Boy Child” en “Feliz Navidad”, sing. Ek sien op Channel 24 die reeks konserte begin op 18 November en eindig op 31 Maart. Soos gewoonlik gaan ’n hele paar gewilde plaaslike kunstenaars soos Mango Groove, Mi Casa, Lira, Goldfish, The Parlotones, The Soil en Freshlyground die stage in die mooi botaniese tuin oorneem. Kyk, die line-up vir die Sondag-somerkonserte skrik vir niks. Gaan loer so ’n bietjie op die webwerf  webtickets. co.za vir wanneer jou gunsteling gaan optree en dan kan jy sommer daar kaartjies bepreek.