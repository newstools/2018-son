STAKENDE MyCiti- werkers moes gistermiddag wieletjies onder hulle voete sit en maak dat hulle uit die pad kom van die cops se skokgranate. Sowat 300 werkers – drivers, skoonmakers en sekuriteitsbeamptes – van dié busdiens dreig om alle busse van MyCiti tot stilstand te bring as daar nie aan hulle demands voldoen word nie. Hulle sê hulle wil direk onder die council werk sodat hulle beter salarisse, werksomstandighede en ander benefits­ kan kry. Die onwettige wild cat- staking het byna al die roetes van 05:00 af geraak behalwe die N2-snelweg Express wat tussen die Kaapstadse burgersentrum en Khayelitsha en Mitchells Plain loop. Die stakers het gisteroggend die stasie by die burgersentrum afgesper en busse moes pendelaars by die Adderleystraat-stasie aflaai. Die stakers het later hierheen beweeg en net ná 13:00 het die polisie ’n paar skokgranate op stakers geskiet toe hulle nie uitmekaar wou gaan nie. Beboet Die werkers wat met Son gepraat het, wou anoniem bly uit vrees vir viktimisasie. ’n Driver sê: “Ons eis dat die toestand van die busse verbeter word – die aircon werk nie. “Daar word ook nie gekyk na busse nie en as ons gaan stuck, word ons beboet, asof dit ons skuld is. “Ons drivers verdien R8 000. Wat is daai in die huidige ekonomiese toestand? “Ons eis R16 000, want ons weet dis hoeveel die Stad per driver die kontrakteur betaal,” sê hy. ’n Sekuriteitswag sê die kontrakteurs betaal hulle tussen R3 200 en R4 100 per maand. Hy sê hulle eis R15 000 per maand en al die benefits wat die ingekontrakteerde Stad-securities kry. Die werkers sê hulle vertrou nie meer hulle vakbonde nie en het die EFF se hulp ingeroep. Die Wes-Kaapse EFF-sekretaris en raadslid, Andrew Arnolds, sê: “Ons kan nie toelaat dat die Stad werkers uitbuit nie. “Ons gaan ’n mosie op die tafel sit dat al dié werkers­ ingekontrakteer moet word.” Die Stad se mayco-lid belas met vervoer, Brett Herron, sê daar was gevalle van intimidasie deur stakers teenoor nie-stakende drivers. Volgens hom is dit onduidelik wanneer die diens na normaal sal terugkeer. Hy moedig die werkers aan om die kwessies deur hulle vakbonde op te los.