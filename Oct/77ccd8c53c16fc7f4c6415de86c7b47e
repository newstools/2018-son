ARIANA Grande het verklaar hoe lief sy Pete Davidson het en Kanye West – sorry, Ye – sommer in die proses sleggesê! Volgens E! het Ariana (25) Saterdag op Instagram gepost: “Ek is so lief vir jou soos Kanye vir Kanye.” Sy het dit onderaan ’n video van Pete (24) se verskyning op Saturday Night Live (SNL) gesit. Pete het einste op SNL ’n beroep op Ye (41) gedoen om maar sy malpilletjies te drink. Die komediant praat uit ondervinding, want hy ly aan ’n mental illnes en is self op meds. Ye het onlangs aangekondig: “Die Ye is heeltemal van medi­kasie af. Ek is nou heeltemal myself.” Laat ons maar eerder nie praat oor die feit dat hy in die derde persoon na homself verwys nie … Dalk verduidelik die “skoon” Ye sy vreemde – wel, vreemder as gewoonlik – optrede onlangs op SNL. Baie mense was confused toe die rapper op die stage verskyn in ’n kostuum wat soos ’n Perrier-bottel lyk. Lil Pump (18) was by en het ’n Fiji-bottel-kostuum aangehad. Wat op dees aarde?!