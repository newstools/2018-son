DIE Madibaz-netbalklub het die Nelson Mandela-Universiteit se sporttoekennings­geselligheid Vrydag in die Baai oorheers. Die Madibaz-netbalspan is as die span van die jaar aangewys ná sy goeie ver­toning in die Varsity Sports-netbaltoernooi. En in die Nelson Mandelabaai-liga (NMBL) het dié span eenvoudig net nie sy gelyke nie. Op die laaste NMBL-toekennings is die Madibaz se kaptein, Jeanie Steyn, as die speler van die jaar aangewys. Gebied Nobubele Phuza (SA President­span), Yoliswa Gusha (SA o. 19-span) en Jody Vorster, Bianca Blom en Palesa Poyo (almal SA o. 19’s) is die Madibaz-netbalspelers wat op nasionale vlak erkenning verdien het. Phuza is ook die Madibaz se sportdirekteurstoe­kenning gebied. Die veldatleet Ischke Sene­kal is as die Madibaz se sportvrou en die karate-ster Gcobani Maxama as die sportman van die jaar aangewys. Maxama is ook as die studente-afrigter van die jaar aangewys. Hy is ook as die sport­persoonlikheid van die jaar aangewys, ’n afdeling waarin hy met Senekal en Phuza meegeding het.