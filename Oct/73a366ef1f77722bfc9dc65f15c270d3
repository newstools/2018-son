DIE trial van drie snotkoppe wat ’n bewaarder se move­ wou afsny nadat hulle hom met messe attack het, het dié week in die Baaise hooggeregshof begin. Jean Claude Uithaler (20), Khawulelani Gqunta (19) en Sinethemba Mfihlo (19), almal van Chatty, pleit onskuldig op klagte van moord en roof met verswarende omstandighede. Quinton David Williams, ’n bewaarder by die St. Albans-gevangenis, is op 14 Junie 2014 in Greenfields, Booysenpark, vermoor. ’n Staatsgetuie het gister getuig sy wou in ’n stadium by die ondersoekbeampte in die saak, AO Conrad Goosen, weet hoekom Mfihlo nog nie in hegtenis geneem is nie. Volgens haar het Goosen aan haar gesê Mfihlo is ’n ooggetuie. “Ek het toe aan hom gesê hoe kan hy ’n ooggetuie wees? Hy was dan een van die ouens wat daai moord gepleeg het.” Volgens haar het Goosen gesê hy weet nie daarvan nie en dat hy Mfihlo as ’n witness in die saak beskou. Die staatsgetuie het gesê dis toe dat sy besluit het om ’n verklaring af te lê omdat Mfihlo teenwoordig was toe die moord gepleeg is. Sy het in kruisondervraging gesê die next oggend toe die polisie op die moordtoneel kom, was sy nie op die toneel nie. Die vrou het getuig toe die polisie by die toneel opdaag, was die lyk reeds toegegooi. Volgens haar weet sy nie wie die lyk toegegooi het nie. Sy het getuig die slagoffer het – behalwe vir ’n sokkie aan die een voet – geen skoene aangehad nie. Volgens die getuie het sy in daardie stadium reeds vir ’n neighbour gesê wie die killers is. Die vrou het getuig die polisie het sowat ’n week ná die moord vir die eerste keer na haar toe gegaan. Volgens haar het die cop aan haar gesê hulle gaan van huis tot huis om uit te vind of enige een die voorval sien gebeur het. Sy het getuig sy het aan die cop gesê sy weet niks van die voorval nie. Volgens die getuie het sy by ’n vriendin van haar ma gehoor van Uithaler se inhegtenis­neming. Sy het bygevoeg sy het gesien hoe Gqunta in hegtenis geneem word. Adv. Garth Baartman kla aan.