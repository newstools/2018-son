DIE petrolprys gaan van Woensdag af die duurste nóg wees. Die departement van energie het in ‘n verklaring aangekondig dat motoriste 99 sent en R1 meer per liter betaal vir onderskeidelik 93- (unleaded) en 95-petrol (LRP). Motoriste in Gauteng sal dus R17,08c/l betaal en motoriste aan die kus, R16,49c/l. Die dieselprys sal met 124c/l styg. Die departement het die stygende petrolprys toegeskryf aan ‘n swakker uitruilkoers wat tot ‘n hoër bydrae aan basiese brandstofpryse gelei het.