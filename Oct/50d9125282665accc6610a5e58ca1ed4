VALSBAAI is bekend vir die groot getal great whites in sy waters. Maar volgens opnames van die organisasie Shark Spotters kom daar deesdae baie minder van dié haaie hier voor. Terselfdertyd word daar meer bronswalvishaaie, of “bronzies” soos hulle bekend staan, naby Robbe-eiland opgemerk. Aangeval Great whites was nog altyd bo-aan die voedselketting in Valsbaai se waters. Maar dít het glo begin verander toe orcas (moordwalvisse) hulle opwagting in Valsbaai maak. In 2004 is Tyna Webb (77), ’n gereelde swemmer, deur ’n great white in Vishoek aangeval. Al wat van haar oorgebly het, was haar rooi swempet. – News24