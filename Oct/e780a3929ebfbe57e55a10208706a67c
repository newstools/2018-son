HAAR sielsgenoot het haar alleen agtergelaat en sy het nie die geld om hom met waardigheid te laat be­grawe nie. Nou woon Christina Schmidt van die informele nedersetting 7de Laan in Helenvale in die Baaise noordelike gebiede alleen in ’n shack wat gaan omval. Haar boyfriend van 19 jaar het haar darem altyd warm gehou wanneer die wind en reën so deur die shack se gate gekom het, maar nou moet sy alleen lê. Johannes Bouers is op 30 September aan natuurlike oorsake oorlede. Sy lyk lê van toe af al in die mortuary. Eensaam Hulle begin nou vra wat die begrafnisplanne is. Schmidt het nie geld vir ’n begrafnis of ’n onder­nemer nie. “Ek is werkloos,” vertel sy. “My boy­friend het altyd vir ons gaan skarrel – hy was ’n jiver. “Nou is dit net ek alleen, want ons het nie kinders saam nie. “Ek mis hom en is baie eensaam sonder hom,” sê Schmidt voordat sy in trane uitbars. ’n Begrafnisondernemer het haar ’n kwotasie van R8 500 gegee, maar volgens Schmidt sal sy daai bedrag nooit bymekaar kan skraap nie.