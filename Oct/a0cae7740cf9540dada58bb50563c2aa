DIE Sharks se afrigter, Robert du Preez, gaan op sy seun Robert jr. se nommer druk om sy span na die Currie­beker-eindstryd te vat. Die breier het besluit om Robert jr. weer op losskakel in te span vir môre se Currie Cup semi-final (afskop 14:30) op Kingspark in Durban. Robert jr. het laas week teen Griekwas op binnesenter uitgedraf, met die talentvolle Curwin Bosch op losskakel. Dié kombinasie het laas week uitstekend in die sege van 41-11 in Kimberley gewerk. Robert jr. het ’n groot indruk in die nr. 12-trui gemaak. Ná sy skittervertoning teen die Poubloues was dit dus nie ’n verrassing toe van hom gepraat is as ’n moontlike aanspraakmaker in dié posisie vir die Bokke se jaareindtoer nie. Sy pa het egter besluit om hom terug te skuif na losskakel, met Bosch wat die laaste vesting gaan beman. Jeremy Ward en Marius Louw is die nuwe kombinasie in die middelveld. Die tweestryd tussen Robert jr. en sy eweknie van die Lions, Elton Jantjies, behoort een van die hoogtepunte van die semi te wees. Jantjies het al telkemale in sy loopbaan gewys hy is ’n wedstrydwenner. Dit gebeur veral wanneer hy gehalte-balbesit op die voorvoet kry. Om seker te maak dat dit nie gebeur nie, sal Louis Schreuder (kaptein) se manne die Lions se voorhoede in toom moet hou. Die battle in die vaste fasette gaan dus die deurslaggewende faktor môre in die Haaitenk wees. Sharks: Curwin Bosch, S’bu Nkosi, Jeremy Ward, Marius Louw, Lwazi Mvovo, Robert du Preez, Louis Schreuder (k), Daniel du Preez, Tyler Paul, Jacques Vermeulen, Hyron Andrews, Gideon Koegelenberg, Thomas du Toit, Akker van der Merwe, Juan Schoeman. BENCH: Chiliboy Ralepelle, Mzamo Majola, Coenie Oosthuizen, Luke Stringer, Jean-Luc du Preez, Cameron Wright, Leolin Zas, Aphelele Fassi. Leeus: Sylvian Mahuza, Courtnall Skosan, Lionel Mapoe, Howard Mnisi, Aphiwe Dyantyi, Elton Jantjies, Nic Groom (k), Warren Whiteley, Jo-Hanko de Villiers, James­ Venter, Marvin Orie, Rhyno Herbst, Jacobie Adriaanse, Pieter Jansen, Sti Sithole. BENCH: Tiaan van der Merwe, Danie Mienie, Chergin Fillies, Vincent Tshituka, Hacjivah Dayimani, Dillon Smit, Shaun Reynolds, Wandisile Simelane.