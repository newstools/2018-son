TEAM One SA van die DA is hier en hulle gaan gemeenskappe van alle rasse bymekaarkry om saam te werk aan ’n helderder toekoms. Dié veldtog is die week bekend gemaak buite die Chatty-gemeenskapsaal in die Baaise noordelike gebiede. Die DA se federale voorsitter, Athol Trollip, die DA-leier in die Oos-Kaap, Nqaba Bhanga, en die DA se nasionale leier, Mmusi Maimane, was ook daar. Ook teenwoordig was Nomafrench Mbombo, Team One SA se woordvoerder vir vroue. ’n Groot skare in blou T-hemde het omtrent selfies gevat toe Maimane tussen hulle beweeg het. “Vandag begin ons die DA se 2019-verkiesingsveldtog in die Oos-Kaap. Die veldtog gaan oor die volgende sewe maande die boodskap ‘verandering wat een Suid-Afrika vir almal bou’ uitstuur,” het Maimane gesê. Die vervalle gebou oorkant die Chatty-gemeenskapsaal is die rede hoekom die veldtog juis dáár bekend gestel is. Armoede Maimane het gesê die site is ’n bewys van die korrupsie en agtelosigheid van die ANC, wat aan bewind is in die Nelson Mandelabaai. “In 2003 is dié gebou gekies om die huis van die Bethelsdorp Hand Weavers te wees. Dis ’n matfabriek wat begin het as deel van ’n projek om werk te skep, skills te ontwikkel en armoede in die area te bestry. “Dit is beheer deur ’n nie-regeringsorganisasie wat finansiering gekry het van die ANC-regering en dit het aan 200 vroue van die gemeenskap werk gegee. “Dit het uitgedraai in net nog ’n looting scheme waar die geld in die sakke van ’n paar korrupte beamptes beland het. “Die vroue wat hier gewerk het, is maande lank nie betaal nie. Vandag, ’n dekade nadat die fabriek se deure gesluit het, is die vroue steeds werkloos.” Die mense van Bethelsdorp is volgens Maimane slagoffers van korrupsie. Nou moet dié slagoffers, volgens hom, deal met werkloosheid, armoede, misdaad, dwelms en geweld. Maimane het bygevoeg die Oos-Kaap is die provinsie met die hoogste werkloosheidsyfer. Hy het gesê 46% van volwassenes het nie ’n job nie. “Dis hoekom ons hier is. Ons wil sê ons land het verandering nodig. Ons benodig ’n nuwe begin sodat ons gemeenskap en ekonomie herbou kan word.” Hy het gesê onder die leierskap van Bhanga gaan dié boodskap na elke stad, dorp en village in die provinsie geneem word.