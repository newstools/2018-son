TWEE vroue het vandag in die Bellville-landdroshof verskyn nadat hulle Sondag met honderde Mandrax-pille betrap is. Polisielede deel van Operation Combat het inligting opgevolg toe hulle op die vonds afgekom het. Die drugs is by twee wonings in Duncanstraat in Parow gevind. ‘n 31-jarige vrou is by die eerste woning gearresteer. Altesaam 1050 Mandrax-pille met ‘n geraamde straatwaarde van R63 000 is op haar gevind. By die tweede woning is ‘n 28-jarige vrou met 630 Mandrax-pille ter waarde van R37 800 betrap. Albei is aangekla vir die handel- en besit van dwelms.  