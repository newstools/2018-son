DAMES, dié een is vir julle! En dit gaan oor ... boks? Die Amerikaanse lekkerlyf Michael B. Jordan is op pad na Mzansi. Ek lees op The Juice die sexy akteur gaan die promosietoer vir sy nuutste movie, Creed II, hier in Suid-Afrika begin. In dié fliek, wat deel van die Rocky-sage is, keer die bekroonde akteur terug in die rol van Adonis Creed. Dit is die vervolg op die 2015 hit Creed, wat wêreldwyd meer as $170 miljoen (sowat R2,5 miljard) by die box office laat inrol het. Jordan, sy medester Flo­rian “Big Nasty” Munteanu en die fliek se regisseur, Steven Caple jr., gaan lede van die media in Jozi ontmoet. Munteanu speel die rol van Creed se groot teenstander Viktor Drago. Jordan se fans gaan ook kans kry om hom by ’n spe­siale première-geleentheid te ontmoet.