COLIN Booysen, broer van die vermeende Sexy Boys-dikding Jerome “Donkie” Booysen, kan in die Pollsmoor-gevangenis ’n target word ná sy arres dié week op ’n klag van moord. So het Colin se lawyer, Bruce­ Hendricks, Vrydag in die Bellville-landdroshof gesê. Booysen, Calvin Abels en Vuyisane Macingwane is aangekeer in verband met die moord op ’n lyfwag tydens ’n skietery laas week in Belhar. Landdros Hishaam Mohamed het beveel die ondersoekbeampte moet Hendricks na die Bellville-polisiestasie vergesel om Colin se aanhouding daar te finaliseer. Hy sal op 17 Oktober aansoek doen vir borgtog. – News24