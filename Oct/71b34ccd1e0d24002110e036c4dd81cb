HOU vas aan jou sitplek, want die gesoute grapjas Leon Schuster is terug met ’n splinternuwe comedy. Dié een is ook vol snaakse voorvalle en het ’n inspirerende storielyn. Frank & Fearless speel in Afrika af. ’n Loveable ouballie genaamd Sonny Frank (Leon Schuster), en Fearless (Themba Ntuli), ’n 10-jarige seuntjie van die platteland, wil die uitmoor van renosters stopsit. Die twee besluit dan om ’n ambassadeur van Suidoos-Asië te ontvoer. Twee vierpotige vriende deel in hulle avontuur. Reini is ’n babarenoster wie se ma deur stropers doodgemaak is, en Dog is Fearless se lojale brak. Natuurlik verloop alles nie volgens plan nie. Toe die pawpaw die fan strike, moet Frank en Fearless ’n klomp genadelose stropers aanvat. Begin sommer nou al daai spaarbussie vol maak met popcorn- en kaartjiegeld. Dié lekkerlag-fliek wys vanaf 23 November op die big screen.