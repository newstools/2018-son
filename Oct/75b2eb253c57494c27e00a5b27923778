S’BU Nkosi en Coenie Oosthuizen behoort geen moti­vering nodig te hê om Saterdag groot te perform vir die Sharks nie. Die span pak die WP dan in die Currie Cup final. Nkosi het in vanjaar se toetsreeks teen Engeland vir die Bokke uitgeblink, maar toe ’n besering opgedoen. Die kragtige vleuel het laas week in die semi teen die Lions gewys hy is reg vir die big time. Dié spoedvraat het twee drieë gedruk en is as die speler van die wedstryd aangewys. Die 22-jarige speler van Barberton sal Rassie Erasmus (Bokbreier) wil wys hy is reg vir die Bokke se jaareind­toer in Europa. Ervare Oosthuizen se omstandighede is soortgelyk aan dié van sy spanmaat. Hy was ook weens ’n besering lank buite aksie. Die ervare vaskopstut van die Springbokke, wat 30 toetse agter sy naam het, het onlangs sy comeback gemaak vir die Sharks. Hy sal dus ook baie gretig wees om sy stempel in die eindstryd af te druk. Thomas du Toit behoort die nr. 3-trui te dra. Dit beteken Oosthuizen sal as ’n impakspeler van die plaas­ver­van­gerbank benut word. Erasmus sal ná die final sy Bokgroep vir die Europese toer bekend maak. Nkosi en Oosthuizen se name behoort op daardie lys te wees.