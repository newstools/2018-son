Vier mans is dood in ‘n brand op ‘n plaas.Die mans was in ‘n stoor, met hooi en toerusting, op die Rietvleiplaas in Simondium vasgekeer.“Sowat 40 brandbestryders van Drakenstein, Stellenbosch en Kaapse Wynlanddistriks-munisipaliteite het die brand probeer blus en na oorlewendes gesoek,” lees ‘n verklaring deur Drakenstein-munisipaliteit.Die oorsaak van die brand word nog ondersoek.Intussen het ‘n 14-jarige seun in die Bergrivier in die Paarl verdrink.Drakenstein-munisipaliteit sê in ‘n verklaring: “Die seun was deel van ‘n groep kinders wat Saterdag in die rivier gaan swem het.”Polisieduikers het sy liggaam laat Saterdagmiddag naby die Markstraatbrug  gekry. 