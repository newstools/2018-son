GO LARGE or go home. Wel, die R&B-ster Usher het beslis groot gegaan vir sy 40ste. Daar was meer sterre by die club Delilah in LA as in die sterrestelsel vir sy b-day bash. Sy buddies Diddy, Kevin Hart, Tyler Perry, Kelly Rowland, Chris Brown, Kendall Jenner en Tyga is maar net ’n paar van die groot name wat saamgekuier het. Kevin en Diddy het Usher se birthday speech gedoen en ’n toast op hom gemaak. Diddy het gesê hy is trots daarop dat hy Usher reeds ken sedert hy ’n tiener was. Volgens Page Six het Usher so tussendeur die kuier op die stage geklim om ál sy tjommies te bedank. Hy het gesê al is hy nie so baie daar nie – weens al sy verpligtinge – voel hy steeds connected met almal. En dat dit hulle liefde is wat hom deur dik en dun deurgetrek het. Hel, ek reken as al die ego’s in daai fancy club vir iets prakties aangewend kon word, sou dit Los Angeles minstens ’n maand se elektri­siteit kon gee.