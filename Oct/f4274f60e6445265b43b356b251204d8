DIS Rob Packham se liefde en lus vir sy skelmpie wat hom dié keer in die mang laat beland het. Rob is in Februarie die eerste keer toegekap nadat sy vrou, Gill, se verkoolde lyk in die boot van haar uitgebrande kar gevind is. Die staat beweer sy is eers met ’n stomp voorwerp doodgeslaan voordat haar kar met lyk en al uitgebrand is. Rob was uit op bail vir die moord toe hy sy skelmpie gekontak het. Die vrou is ’n staatsgetuie. Een van sy borgtog-voorwaardes is dat hy nie staatsgetuies mag kontak nie. Rob het Vrydag in die Kaapse hooggeregshof verskyn. Die hof het gehoor Rob het die vrou permy gewhats­app. Op 3 September het hy tot by haar werkplek gegaan en blomme met ’n liefdes­nota vir haar gelos. Die nota lees: “Die liefde maak alles mooi.” Nogal in Frans geskryf. Die vrou is dik van Rob en het hom by haar lawyer gepiemp. Die lawyer het die cops ingelig. Volgens adv. Susan Galloway, staatsaanklaer, sê die vrou sy het harassed en geïntimideer gevoel. Sy sê Rob was bewus dat hy sy borgtog-voorwaardes oortree. “In een boodskap sê hy sy hoef nie te worry dat hulle gesprekke gevolg sal word nie, want hy gebruik ’n burn foon.” Rob se lawyer, adv. Pieter Botha, sê daar was geen intimidasie nie, maar wel liefdesbriewe aan ’n beminde. Regter Nathan Erasmus het beveel dat Rob al sy electronics, insluitend sy foon, oorhandig. Hy het Rob onder strenger huisarres geplaas. Rob mag net ’n winkelsentrum in Wynberg besoek. “Canal Walk en die Waterfront is uit vir jou.” Sy borgtog van R50 000 is met R25 000 verhoog. Hy sal op 26 Oktober weer in die hof wees.