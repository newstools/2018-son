’N MOMENT to savour! Dit was John Comitis, grootbaas van Cape Town City, se eerste woorde aan Son toe sy span met sy MTN8-trofee deur die strate van Kaapstad geparade het. Dit was blou oral waar jy kyk. Die Citizens se fans het hulle ondersteuning en waardering kom toon met die blaas van vuvuzelas, terwyl ander geskree het: “My City!” Volgens Comitis, wat meer as drie dekades betrokke is by die beautiful game, kan hy nie eens meer onthou wanneer laas hy só iets beleef het nie. “Ek dink dit was laas met Ajax Cape Town toe ons die Rothmans Cup in 2000 gewen het,” het Comitis gesê. “Dis beslis ’n moment to savour. Ek het elke oomblik daarvan geniet. Die fans was ook fantasties om hulle ondersteuning te kom wys. “Dis ook ’n bewys wat die klub vir hulle beteken. “Die parade is juis gedoen om vir hulle dankie te sê vir hulle loyalties en ondersteuning,” het Comitis bygevoeg. City het ook deur die systrate van Langa, op Jakes Gerwel-rylaan en in Mitchells Plain met die groot trofee gaan pronk. 