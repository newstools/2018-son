DAAR het groot onsekerheid geheers of treine vandag baie laat gaan wees en of die diens opgeskort gaan word.Die Passassierspooragentskap van Suid-Afrika (Prasa) het gistermiddag (Sondag) die spoorveiligheidsreguleerder (RSR) hof toe gesleep. Dit kom na die RSR vir Prasa Vrydag 48-uur gegee om te sê hoekom hul veiligheidspermit nie opgeskort moet word nie. Nana Zenani, ‘n woordvoerder van Prasa, sê “Prasa het geen ander keuse gehad as die hofaansoek nie. ‘n Vergadering tussen die Prasa en die RSR kon geen oplossing vind nie.” Die hof het die saak tot Donderdag uitgestel. Sibusiso Sithole, groep-bestuurshoof van Prasa, bevestig: “Die opskorting van die treindiens is nie van toepassing tot wanneer die hofproses afgehandel is nie.”Die opdrag deur die RSR hou verband met ‘n toename in die “manual authorizations” van treine. Dit is glo ‘n aanduiding dat Prasa se instandhouding nie verbeter nie.Prasa erken daar was die afgelope jaar ‘n drastiese toename in manual authorizations. Zenani verduidelik: “Hiervan is 165,488 oftewel 33% weens vandalisme van seintoerusting en kabeldiefstal. Daar is selfs voorvalle waartydens staff deur misdadigers beseer word.”Prasa erken ook dat onder ander omstandighede die sein-onderbrekings, infrastruktuur probleme, abnormale werkvoorwaardes en diensonderbrekings vermy kan word.Madelein Williams, woordvoerder vir die RSR, sê hulle het teen gistermiddag 12:00 nog geen formele versoek van Prasa ontvang nie.Volgens Williams het die RSR begrip dat honderde afhanklik is van die treindiens en daarom is treine nie onmiddelik tot ‘n stilstand gebring nie.“Ons was onder geen wetlike verpligting om Prasa inkennis te stel nie. Dit is uit ordentlikheid gedoen.”Khanyisile Kweyama, voorsitter van die Prasa-direksie, sê: “Prasa en die RSR kry nou kans om aandag te gee aan alle uitstaande veiligheids issues. Ons doel met die hofaansoek was om ‘n nasionale krisis te keer, sou daar voortgegaan word met die RSR besluit.”Vir pendelaars beteken die tydelike verligting deur die hof dat daar ten minste ‘n treindiens sal wees – hetsy betyds of laat. 