DIE Wes-Kaap het die afgelope week bloedig warme weer gehad . Sommige plekke het temperature van hoër as 40 °C gehad. ER24 raai mense aan om versigtig te wees. Hulle sê beserings, wat deur hitte veroorsaak word, kan voorkom word. Hulle deel die volgende tips met lesers. Die tekens en simptome van beserings wat deur hitte veroorsaak is, is:•    Krampe•    Naarheid•    Braking•    Duiseligheid•    Swakheid•    Floute•    Aanvalle Hier is ? paar wenke om die hitte te oorkom. •    Bly goed gehidreer deur baie water te drink.•    Hou babas, bejaardes en kinders fyn dop. Maak seker dat hulle ook goed gehidreer word.•    Maak seker dat troeteldiere  ? koel plek het om te ontspan asook koel skoon water het om te drink.•    Probeer om uit direkte sonlig te bly.•    Dra gepaslike klere en gebruik sonskerm.•    As jy beplan om aan buitelugaktiwiteite deel te neem, moet jy seker maak jy rus en bly gehidreer.•    As jy tyd in  'n swembad spandeer, moet jy jou en die kinders rondom jou se veiligheid verseker.•    Maak seker dat hulle onder toesig is terwyl hulle rondom en in die swembad is.•    Moenie kinders en troeteldiere in  'n  voertuig los nie, selfs al is die venster oop. ER24 kan gekontak word by 084 124 vir enige  mediese noodgeval.