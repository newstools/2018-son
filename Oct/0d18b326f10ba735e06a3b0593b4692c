’N KUNSWERK in Suid-Philadelphia skep die indruk dat ’n enorme seemonster met baie tentakels uit ’n gebou probeer ontsnap. Dié installasie by Gebou 611 in die stad se vlootwerf is saamgestel uit meer as ’n dosyn opblaastentakels wat by die gebou se vensters uitsteek. Dis ’n gesamentlike kunsstuk deur die vlootwerf en die kunskollektief Group X. Die kunsinstallasie sal tot 16 November vertoon word. – UPI