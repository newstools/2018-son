DIÉ resep lewer een groot brood of twee kleiner broodjies. Bestanddele: ½ ui, fyn gekap 100 g spekvleis, fyn gesny Botter, vir braai 1 gaar mielie-aan-stronk 500 g bruismeel 5 mF sout 1 blik (340 g) heel mieliepitte, gedreineer 200 g beleë cheddarkaas, gerasper 330 mF bier Tuisgemaakte botter: 250 mF room 250 g mascarponekaas 3 mF sout Metode: 1. Voorverhit die oond tot 180 °C. Smeer ’n broodpan. 2. Braai die uie en spekvleis in ’n bietjie botter tot goudbruin en gaar. Laat afkoel. 3. Sny die pitte van die gaar mielie in repe van die stronk af en plaas onder in die pan. 4. Sif die meel en sout saam. Roer die geblikte mielies, kaas en die afgekoelde ui-en-spekmengsel by. Voeg die bier by en meng goed met ’n vurk of lepel. 5. Skep die mengsel in die pan. Bak een uur lank of tot gaar. Gebruik ’n toetspen om seker te maak die broodjie is gaar. 6. Haal uit en laat rus vyf minute voordat jy die broodjie op ’n draadrak uitkeer. Tuisgemaakte botter: Giet die karringmelk-vloeistof af (behou vir ander gebruik) en druk die botter droog met ’n kaasdoek-lap. Meng die sout of ander geurmiddels by die botter in. Verkoel tot benodig.