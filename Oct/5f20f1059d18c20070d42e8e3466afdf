NHLANHLA Nene het bedank as minister van finansies. Pres. Cyril Ramaphosa het vroeër Nene se bedanking aangekondig. Tito Mboweni, die voormalige goewerneur van die Suid-Afrikaanse Reserwebank, sal by hom oorneem. Ramaphosa sê in sy aankondiging Nene het vanoggend sy bedankingsbrief ingedien. “In die belang van konsekwentheid en good governance, het ek besluit om dit te aanvaar,” het Ramaphosa gesê. Nene se bedanking kom ná hy verlede week verskoning aan die land gevra het vir sy ontmoetings met die Guptas.