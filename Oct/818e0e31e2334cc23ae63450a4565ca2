WOENSDAGAAND is die wenner van GrandWest se tiende Open Mic Jazz-kompetisie in die Grand Arena aangekondig. Die kompetisie was baie tight en ál ses vroue het die gehoor beïndruk. Die beoordelaars het ’n moeilike tyd gehad om tussen die finaliste – Jodi Fredericks, Caitlin Farmer, Lauren Hendricks, Marce Underwood, Maxine Smith en Winiqua Amos – te kies. Maar uiteindelik het die uiters talentvolle Lauren Hendricks met die kontantprys van R40 000, asook ’n hele paar ander pryse, weggestap. Jodi Fredricks was die runner up en het R15 000 gewen terwyl Caitlin Farmer vir haarself R10 000 en die second runner-up-plek los gesing het. 