HY GAAN die ring vat en sy gaan die vark kry. Dit is wat Ariana Grande en Pete Davidson gaan kry ná hulle warrelwind­romanse van net vyf maande. Die twee het mos gedink trou gaan uit die mode en het sommer bitter gou verloof geraak, maar nou het hulle sprokiesverhaal tot ’n einde gekom. En soos met elke split moet die bates mos nou gedeel word. Behalwe die tatoes wat die tweetjies van mekaar op hulle lywe het, is daar die peperduur pear-shaped diamant-verloofring en die teacup-varkie Piggy Smalls wat die twee van hulle aangeneem het. Ek sien op TMZ die Saturday Night Live­aanbieder gaan die duur ring terugkry en die sangeressie met die lang ponytail mag die varkie hou. Ek het mos gesê alles gebeur heeltemal te gou ... haastige hond ...