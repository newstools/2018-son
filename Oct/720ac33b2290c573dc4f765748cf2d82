Margaret Willemse van Beacon Valley was sedert Saterdag vermis. Haar lyk is gister omstreeks 12:00 in haar woning in Triumphstraat agter sakke onder die bed gevind. Daar het glo ’n slegte reuk gekom vanuit die buitekamer waarin Willemse gewoon het. ’n Vriendin van die vrou se dogter het op die lyk afgekom. Volgens sers. Noloyiso Rwexana, ’n polisiewoordvoerder, is hulle nog besig om leidrade op te volg en is niemand nog gearresteer nie.