DIE polisie in Bethelsdorp vra Sonlanders se hulp om ’n moord op te los. Op Saterdag 13 Oktober is die lyk van ’n man in Standfordweg in Qunu gevind. Die slagoffer was vermoedelik in sy 50’s. Hy het beserings aan sy rug en bors gehad. Kapt. Sandra Janse van Rensburg, ’n polisiewoordvoerder, het gesê hulle weet nog nie wat die vermoorde man se naam was nie. Die slagoffer het ’n bruin leerbaadjie en ’n wit broek aangehad. Hy het in albei ore ’n silwer oorbel gehad. Enige iemand met inligting oor die voorval word gevra om AO Du Toit te kontak by 082 442 1633.