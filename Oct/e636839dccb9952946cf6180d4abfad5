KENNETH Cupido (57), die ou wat daarvan verdink word dat hy die huis van sy eksvrou se boyfriend met ’n petrolbom gegooi het, sê hy is onskuldig. Die voorval het laas Sondag 22:45 in Wilhelmina Schaeferstraat, Gustrow, in die Strand gebeur. Sarah Cupido en haar berk het al gelê toe die petrolbom die huis se voorkamerruit tref. Die huis is totaal en al verwoes. Cupido vertel die dag van die voorval het hy en sy eks, Sarah, se seun en haar twee klein kinders by sy woonstel in Gordonsbaai gebraai. Hy sê die storie wat sy aan die polisie gaan vertel het, was een groot leun. Cupido, ’n senior voorman by die paaie-afdeling van die stadsraad, het die Dinsdag ná die voorval ’n storie gehoor dat hy ’n huis met ’n petrolbom aan die brand gesteek het. Hy het dadelik na die plaaslike polisiestasie gegaan om te hoor of daar ’n saak teen hom is. Hy het ook ’n ver­klaring afgelê. “My eks beweer ek het haar met ’n SMS gedreig. Hoekom stuur sy nie die SMS aan die polisie nie? “Ek het baie swaar tye agter die rug,” sê Cupido. “Ek het twee van my kinders op ’n tragiese wyse verloor en dié beskuldigings het ek nie nodig nie.”