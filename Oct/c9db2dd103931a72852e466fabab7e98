NIKS maak aan The Magic se vere nie! Dié span van George Dearnaley, afrigter, bult sy spiere in elke kompetisie. The Magic maak regtig magic op die veld. Die spelers verdwyn voor hulle teenstanders en duik dan skielik weer op om toe te slaan. David Kannemeyer se input kan ook nie geïgnoreer word nie, want hy ken die local scene baie goed. Die Tweede Liga-voorloper het steeds ’n perfekte rekord ná ses wedstryde in sy ligaveldtog. Die span maak veral in die Nedbank-bekerreeks golwe. Hy het Saterdag danksy Wade Crowie se wendoel sy plek in die play-offs bespreek. Dearnaley-hulle wag nog op die wenner van die Derde Liga om te bepaal wie tot die ronde van die laaste 32 spanne deurdring. Miles October, die voorsitter en mede-eienaar van The Magic, sê hulle sit meer in op die oefenveld, want alles begin daar.