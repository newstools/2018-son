Sy is dalk oppad uit maar Patricia de Lille gaan ondersoek word."Ons kan egter nie bespiegel oor wat kan of wat kan nie gebeur nie," sê Bonginkosi Madikizela, provinsiale DA-leier.Hy voeg by hy glo “De Lille is ‘n eerbare persoon en sal haar woord hou – om die burgemeestersketting volgende week af te haal.”Madikizela se reaksie kom na die Kaapse stadsraad soos een koor die aanbevelings van die regsfirma Bowmans Gilfillen se ondersoek na beweerde korrupsie en wanadministrasie in die council aanvaar het.Voor al die partye in die raad aanvaar het is beide verslae agter geslote deure bespreek. Dit is nou na die speaker Dirk Smit en stadsbestuurder, Lungelo Mbandazayo, verwys vir optrede.Grant Twigg, voorsitter van die DA in die metro, het hierdie op ‘n perskonferensie bevestig.Groot onsekerheid het geheers na die twee verslae verlede week uitgelek het.Die een verslag noem De Lille het geen verpligting gehad om bewerings van korrupsie aan die raad te report nie, terwyl die ander verslag die teenoorgestelde sê.Smit het intussen ‘n forensiese ondersoek gelas om agter die kap van die byl te kom – wie die verslae uitgelek het.Thomas Walters, adjunk-voorsitter van die DA federale raad, sê: “Die land is deur ‘n baie traumatiese tyd met oud-president Jacob Zuma wie probeer vasklou het aan mag.“Die DA gaan nie daardie game speel nie.”Tydens wat moontlik haar laaste toespraak in die raad as mayor was, het De Lille teruggekap. “Ek baklei my lewe lank al teen korrupsie en sal nie toelaat dat my naam deur die modder gesleep word nie,” aldus De Lille.Sy sê sy verwelkom enige ondersoek en beskryf die bewerings teen haar as “rassistiese boelie-taktiek.”Kyk volledige perskonferensie hier:  