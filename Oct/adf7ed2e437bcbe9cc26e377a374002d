VAN Surfers Corner na robbers’ corner. Rowers het Maandag by die bekende strand in Muizenberg toegeslaan en verskeie mense beroof wat lafenis teen die warm weer gaan soek het. Sowat 30 boewe het strandgangers op die strand reg agter die Muizenberg-burgersentrum van hulle valuables beroof. Hulle het laat spaander toe lede van law enforcement op die rowery afkom. Wayne Dyason, hoof van wetstoepassing by die Stad Kaapstad, bevestig die voorval, maar sê hulle kon nie die boewe aankla nie omdat ooggetuies nie verklarings wou aflê nie. Dyason sê beamptes het dit reggekry om vier van die verdagtes te vang, maar kon hulle net beboet vir oproerige gedrag. ’n Vrou van Portlands in Mitchells Plain, wat nie haar naam wou gee nie, sê sy was nie eens bewus van wat om haar aangegaan het nie. “Ons gaan altyd daar – van kleins af. “Dis die eerste keer dat so iets gebeur terwyl ons daar is.” Son het verneem ’n off-duty polisieman het ’n waarskuwingskoot in die sand gevuur om die rowers te probeer afskrik­.