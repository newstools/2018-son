DIE Westelike Provinsie gaan straks Saterdag se Currie Cup final teen die Sharks met nuwe skakels op Nuweland aandurf. Laas week het die opwindende youngsters Herschel Jantjies en Damian Willemse die Streeptruie se nr. 9- en nr. 10-trui in die semi teen die Blou Bulle op Nuweland gedra. Nadat die Bulle die vorige naweek met 7-34 op Loftus Versfeld in Pretoria in net 40 minute se spel verneder is, het Pote Human (afrigter) met ’n plan vorendag gekom wat die WP in verlede naweek se halfeind geheel en al van stryk gebring het. Jantjies en Willemse, sowel as die res van die WP se uiters gevaarlike backline, is met onkantspel deur die Bulle onder geweldige druk geplaas. Die span van Pretoria het hiermee weggekom. Weens dié taktiek kon die Kapenaars nie hulle ritme vind en die spel dikteer nie. John Dobson, WP coach, het agterna gesê sy span het lesse geleer en sal daarvolgens veranderinge aanbring. Surprise Met die ervare Jano Vermaak wat dalk weer fiks is, is die kanse goed dat hy in Jantjies se plek agter die oond diens sal doen. En al het Dobson gesê hy beskou Willemse as een van die beste jong flyhalfs in die land, kan hy verras deur Josh Stander in die nr. 10-trui te laat begin. Dit beteken Jantjies en Willemse kan moontlik van die bank aangewend word. Daarteenoor behoort die Sharks Louis Schreuder (kaptein) en Robert du Preez jr. as hulle skakelpaar te behou. Sikhumbuzo Notshe het laas week se wedstryd teen die Bulle weens ’n besering misgeloop. Die Bok-agsteman behoort egter weer op sy pos te wees in die plek van die kragtige Juarno­ Augustus. Dobson sal goed moet be­sin of hy Augustus aan die kant van die skrum gaan skuif en of hy hom van die bank gaan inspan. Die stryd tussen Notshe en sy Shark-eweknie, Dan du Preez, behoort beslis een van die groot highlights van die final te wees. Dan se tweelingbroer, Jean-Luc, is weer fiks. Dié twee kan weer saam in die lostrio vir die span van Durban operate. Die spanne word vandag bekend gemaak.