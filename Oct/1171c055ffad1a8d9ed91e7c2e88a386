NOU is die vet behoorlik in die vuur in die aanloop tot die Suidwestelike Distrikte-rugbyunie (SWDRU) se presidentsverkiesing in November. Kevin van Wyk, wat hom vir die pos beskikbaar gestel het, het Hennie Baartman, SWD se president, uitgedaag oor uitlatings wat dié oor die grondwet gemaak het. Son het Woensdag berig oor Baartman se uitlatings. Van Wyk sê: “Dis alles snert. “Dis waar dat die grondwet so geskryf is. Aspirasies “Min administrateurs kwalifiseer om te staan as president. Die reël wat almal kniehalter, is 7.1.2. “Dít sê jy moet vyf jaar aaneenlopend deel van ’n klub se strukture wees voordat jy aspirasies kan hê om as president te staan. “Dit is heeltemal teenstrydig met die grondwette van SWD en van ál die klubs in die streek. “Die meeste klubs se grondwette maak voor­siening vir ’n termyn van twee jaar.” Hy meen die konsepgrondwet moes al in Mei goedgekeur gewees het.