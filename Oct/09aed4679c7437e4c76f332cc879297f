DIE SKOK was te groot vir ’n man nadat hy gearresteer is vir die besit van dagga en ’n gun. Donovan Claasen (36) van die Strand is in die Strand-polisiestasie vermoedelik aan ’n hartaanval dood kort voordat die cops hom ondervra het. Claasen en van sy familielede is Donderdagaand gearresteer nadat cops beslag gelê het op verskeie sakke dagga, talle bankies dagga, ’n vuurwapen en ammunisie. Gat Volgens Samantha Plaatjies, sy suster, het sy TV gekyk toe sy gesien het dat polisiebeamptes vinnig agtertoe na haar broer se hok beweeg. Plaatjies sê die cops het direk na ’n gat gegaan. “Ek sê toe nog vir hulle dat ons gereeld in daardie gat vuur maak. “Die een cop sê toe ek moet my mond hou, want hy weet presies waarna hulle soek. “Hy het ’n gun wat in ’n sakkie toegedraai was uit die gat gehaal. “Hulle het die hok deursoek en dagga gekry. “Toe sê die polisie hulle gaan ons almal toesluit.” Plaatjies sê sy was vrek bang oor sy nie die tronk ken nie. Sy verduidelik die polisie het geen mercy vir haar ma (56) en haar seuntjie (5) getoon nie. Almal is in die polisievên gelaai. Plaatjies verduidelik toe hulle by die Strand-polisiestasie kom, het die cops hulle na ’n kamer geneem waar hulle ondervra is. Volgens Plaatjies het sy haar broer heeltyd gesteun en het gedink hy het tandpyn. Dit was skaars lank toe sê die polisie die ander familielede moet uitgaan oor hulle Claasen alleen wou ondervra. Plaatjies onthou: “Ons was skaars buite, toe roep hulle ons terug. “Hulle het ons gevra of my broer epileptiese aanvalle kry. Roggel-geluid “Toe ons in die kamer gaan, het my broer op die grond gelê en ruk. “Hy het gesukkel om asem te kry en het heeltyd so ’n roggel-geluid gemaak. “Ek het met hom probeer praat en gesê hy moet na my ma kyk. “Toe hy sy kop oplig, het hy net gekyk en sy laaste asem uitgeblaas.” Plaatjies sê die para­medics vermoed dit kan ’n hartaanval wees, maar hulle sal op die nadoodse ondersoek wag vir sekerheid. Kapt. FC van Wyk, ’n woordvoerder van die polisie, het bevestig Claasen is gearresteer vir die onwettige besit van ’n gun, ammunisie en 3 sakke dagga sowel as 21 bankies dagga. Van Wyk het verduidelik: “Sake vir die onwettige besit van ’n vuurwapen, ammunisie en die smokkel van dwelms is ook teen Claasen se vriend oopgemaak.” Volgens Van Wyk het Claasen van borspyn gekla. ’n Nadoodse ondersoek sal gedoen word.