PRES. Cyril Ramaphosa se heraanstelling van Malusi Gigaba, minister van binnelandse sake, en Bathabile Dlamini, minister in die presidensie, sal na verwagting onder die vergrootglas kom. News24 berig ingeligtes het onthul die DA wil die kwessie hof toe vat. James Selfe, voorsitter van die DA se federale raad, het dit bevestig, maar nie verdere besonderhede gegee nie. Die DA sal na verwagting voorhou die heraanstellings is irrasioneel vanweë inligting in die openbare domein dat dié twee moontlik betrek word by wanbestuur en staatskaping.