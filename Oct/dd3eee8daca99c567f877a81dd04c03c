VIER mense het gister in die Bellville-landdroshof op klagte van bedrog en korrupsie verskyn. Die Valke het hulle in die Oos-Kaap vasgetrek. Kapt. Philani Nkwalase, ’n Valke-woordvoerder, sê Thabisa Mahlangeni (42), Nomakorinte Zethu (39), Vuyiswa Gwantshu (46), Lwandile Ndamana (29) se klagte hou verband met die uitreik van padwaardigheid-lisensies. Die beskuldigdes is elk op borgtog van R1 500 vrygelaat. Volgens Nkwalase is dié vier Vrydag by die Butterworth- en Queenstown-voertuigtoetsstasie gearresteer deur die Valke, in samewerking met die Wes-Kaapse departement van vervoer. Getoets Dit volg ná die arrestasie van ’n sekuriteitsbeampte by die toetsstasie by die Kaapse lughawe, Andile Andrew Mlozale (47), op 28 September. Daar word beweer Mlozale het data oor voertuie in die Kaap – veral skole en vragmotors – na die twee stasies in die Oos-Kaap aangestuur sonder dat dit ooit getoets is. Mlozale, sy twee makkers en die bogenoemde vier loop op 3 Desember weer hof.