KAAPSTAD se waterverbruik het dié week tot 546 miljoen liter per dag gestyg. Laas week was dit 520 miljoen en die week voor dit 511 miljoen. Al is die Stad se damme 76% vol, sê kenners hoër verbruik is nie volhoubaar nie. Nadat beperkings sedert 1 Oktober verslap is (70F ’n dag pleks van 50F), raak Kapenaars laks oor water­besparing. Boonop is watertariewe ook met 25% verlaag. Dr. Willem de Clercq van die Waterinstituut by die Universiteit Stellenbosch sê die Stad gaan omtrent 30% van die 76% gedurende die somer gebruik. Kapenaars sal die winter dan ingaan met nagenoeg 45% water. – News24