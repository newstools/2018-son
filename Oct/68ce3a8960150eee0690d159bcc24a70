OOS-KAAPSE skole het ’n gebrek aan wiskunde- en wetenskap-onnies, sê GroundUp. By die Senior Sekondêre Skool Simzamile in King Wil­liam’s Town is byvoorbeeld net een onnie wat wiskunde gee. En die Hoërskool Dalubuhle het van die begin van vanjaar nog nie ’n enkele wiskunde­onderwyser gehad nie. Die gebrek aan gekwalifiseerde onnies dra by tot die Oos-Kaap se swak matriekuitslae die laaste jare. Malibo­ngwe Mtima van die departement sê niemand doen aansoek vir dié poste nie, want baie min mense kan dié vakke gee. Min. Mandla Makupula het vroeër die maand bevestig 2 727 leerkragte in die Oos-Kaap is nie geskool in die vak wat hulle gee nie.