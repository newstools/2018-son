TWEE mans verskyn vandag in die Upington-hof nadat cops versteekte drugs ter waarde van R25 000 gevind het. Die drugs is nogal in uitgeholde aartappels gekry. Die verdagtes (35 en 36) is op 21 Oktober langs die N14-deurpad geskraap. Hulle is opgemerk in ’n roetine-stop-en-deursoek-operasie wat op die pad gehou is. Senuagtig Cops het die twee hikers­ op die plek sien staan waar hikers gewoonlik staan. Hulle het erg senuagtig voorgekom. Een van die verdagtes het toe begin weghardloop met cops kort op sy hakke. Hulle het sy sak deursoek en op die aartappels afgekom wat nie te lekker gelyk het nie. By nader ondersoek is daar gevind dat die aartappels uitgehol is en binne-in is Mandrax-tablette versteek. – News24