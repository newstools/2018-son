TWEE wakker Kaapse cops wat uitgeroep is na ’n huisbraak, het ’n man en vrou (in hul 30’s) aangekeer vir die besit van perlemoen met ’n geskatte straatwaarde van R10 miljoen. Die beamptes het Vrydag verneem sewe mans het by ’n huis in Strubensweg, Mowbray, ingebreek. Die cops het egter gemerk die plek word as perly-verwerkingsaanleg bedryf. Toe hulle die huis deursoek, vind hulle perlemoen en toerusting om dié seekos te verwerk. Die gearresteerde duo het gesê sewe verdagtes het hulle vasgebind en hul perly gebuit. Die twee het agterna alarm gemaak en die cops ontbied. Die dom duo sal môre in die Wynberg-landdroshof verskyn op ’n klag van die onwettige besit van perlemoen. – SAPD