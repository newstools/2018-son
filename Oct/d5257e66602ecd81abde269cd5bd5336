DIE nasionale krieketkeurders het toe wel nie van Farhaan Behardien vergeet nie. Hy is nader getrek vir die Proteas se besoek aan Australië wanneer drie ODI’s en ’n T20-wedstryd in November gespeel word. “Met Hashim Amla en JP Duminy beseer, gee Behardien ons ’n opsie as kolwer,” het die sameroeper van die keurders, Linda Zondi, gesê. Chris Morris is ook terug nadat hy sy rugbesering afgeskud het. Dwaine Pretorius is die ander speler wat terugkeer na die groep. Die groep is: Quinton de Kock (Titans), Aiden Markram (Titans), Faf du Plessis (Titans, k), Reeza Hendricks (Lions), Heinrich Klaasen (Titans), David Miller (Dolphins), Chris Morris (Titans), Lungi Ngidi (Titans), Andile Phehlukwayo (Dolphins), Dwaine Pretorius (Lions), Kagiso Rabada (Lions), Tabraiz Shamsi (Titans), Dale Steyn (Titans), Imran Tahir (Dolphins), Farhaan Behardien (Titans). Die bepalings is: 31 Oktober: t Eerste Minister XI, Canberra (D/A) 4 November: 1ste ODI, Perth (D/A) 9 November: 2de ODI, Ade­laide Oval (D/A) 11 November: 3de ODI, Hobart (D/A) 14 November: T20-toerwedstryd, Brisbane (Dag) 17 November: T20-wedstryd, Gold Coast (Aand).