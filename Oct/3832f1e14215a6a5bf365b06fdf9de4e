Vryheidsvegter van Athlone skryf: Hier is my plan om Suid-Afrika uit die moeras te (probeer) kry. Eerstens, skep werksgeleenthede. As mense ledig is, dink en doen hulle alles wat mal is. Dan, stuur die illegal foreign druglords terug na hulle eie lande. Raak ontslae van ál die ministers en LP’s wat oor 60 jaar oud is en meestal sit en slaap in meetings. Voer minder goed in (as gevolg van die swak rand is dit te duur). Vervaardig meer goed in Suid-Afrika en voer meer goed uit. Nie net sal dit meer werksgeleenthede skep nie, dit sal ook hier goedkoper verkoop kan word. Raak ontslae van rassistiese wette soos regstellende aksie sodat ander lande weer vertroue in ons land kan kry en meer invest in die land. Mense moenie op grond van hulle kleur gekies word nie, maar op grond van hulle bekwaamheid. As iemand die kwalifikasies en vermoëns het om die werk te doen, moet dit nie saak maak of hy groen, blou of pers is nie! Bou meer hospitale en tronke. Nie net sal die hospitale en tronke dan nie so oorvol wees nie, maar dit sal ook meer werksgeleenthede skep. Roei korrupsie met wortel en tak uit en gee die onderwysers meer regte as die kinders. Die onderwysers is immers daar om die kinders vir hulle toekoms voor te berei; nie andersom nie. En bring God terug in ons mooi land. Dinge het begin skeef loop toe God uit die land verban is. Maar ons almal weet mos nou niks van genoemde dinge sal gebeur nie en Suid-Afrika sal net dieper en dieper in die moeras wegsink. Maar ek mag seker droom, of mag ek nie?