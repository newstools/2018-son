JY MÓÉT jou horisonne verbreed. So glo Davene Anderson, ’n matriekleerder van Mosselbaai. Davene, uitblinker van die Hoërskool Sao Bras, is gekies om as uitruilstudent ’n paar weke in Duitsland te gaan deurbring. En hierdie, sê sy, is ’n geleentheid wat sy nie deur haar vingers kan laat glip nie. “Duitsland sal my horisonne verbreed en my ’n ander uitkyk op die lewe gee,” reken Davene. Davene het verlede jaar Suid-Kaap-skole se Museumdistrik-toespraakkompetisie vir Afrikaanssprekende leerders gewen. Hieroor sê sy: “Ek pak alles met oorgawe aan omdat ek gedissiplineerd en hardwerkend is en goed deur my ouers ondersteun word.” Sy is ook tans haar dorp se junior munisipale bestuurder, ’n Mossel Bay’s Got Talent-wenner én het haar skool op KykNet se Superskool verteenwoordig. Die uitruilprogram sal van 10 Desember af geskied. “Ek voel dis ’n once in a lifetime experience wat ek baie graag sal wil beleef,” voeg Davene by. Dié droom is egter aan die expen-sive kant. Davene sê sy benodig R35 000 om haar droom ’n werklikheid te maak. Mense wat graag wil help om haar drome vlerke te gee, kan haar gerus e-pos by daveneanderson01@ gmail.com.