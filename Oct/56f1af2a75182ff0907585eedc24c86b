TYDENS Johann Mettler se tyd as munisipale bestuurder het hy honderde miljoene rande se korrupsie in die Nelson Mandelabaai-munisipaliteit expose en baie twyfelagtige kontrakte eenkant toe geskuif. Hy is in 2016 as stadsbestuurder aangestel deur die DA-koalisie, wat toé die Metro oorgeneem het by die ANC. Die DA se doel met sy aanstelling was om politiek uit die administrasie te hou. Die DA sê Mettler word as een van die beste munisipale bestuurders in die land beskou. Gesorg Hy word so goed geag dat die voormalige minister van samewerkende regering en tradisionele sake, Pravin Gordhan, hom gesekondeer het na Nelson Mandelabaai. Mettler het gesorg vir die blootlegging van die IPTS-korrupsie-netwerk, sowel as die korrupsie by Access Facilities Management. Mettler het ook ’n geloof­waardige uitvoering-bestuurstelsel vir senior- en middelbestuur geïmplimenteer. Onderhandelinge Hy het die verwydering van emmertoilette moontlik gemaak en in minder as twee jaar is die aantal emmers reeds met 60% verminder. Hy het ook suksesvolle onderhandelinge uitgevoer oor die terugkeer van die Housing Competency vir Nelson Mandelabaai vanaf 1 Julie volgende jaar. Mettler het die aanvoer­ketting-bestuur se prosesse geheel en al opgeknap om dit teen korrupsie te beskerm. Verder het Mettler gesorg dat heelwat minder puntlose, ongemagtigde en onreël­ma­tige uitgawes aangegaan word.