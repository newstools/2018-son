VIR 15 jaar was hy sy gesin se enigste broodwinner. Nou is hy job­less weens treine wat hom altyd laat vir werk gemaak het. Karriem Daggia van Broadlands Park in die Strand sê Metrorail was jare lank ál vervoerdiens wat hy kon bekostig om by die werk uit te kom. Maar sowat ’n maand gelede het Daggia sy werk verloor omdat sy werkgewer glo nie meer hêppie met sy laatkommery was nie. “Ek is een wat net op treine kan staatmaak, maar die afgelope vier jaar was dit ’n nagmerrie om by die werk uit te kom. “Ek moes 08:00 soggens begin werk en het altyd 06:50 ’n trein op die Strand-stasie gevat.” Hy sê die afgelope vier jaar was hy konstant laat weens delayed treine en is dissiplinêr aangekla. Volgens Daggia het sy werkgewer voorgestel dat hy van alternatiewe vervoer gebruik maak. “Dit sou my drie taxi’s vat om by my werk uit te kom en ek het nie daardie geld nie. My pay is dan al teen Dinsdae op. “Ek het nie ander probleme gehad nie, net die treinprobleem, wat my op die ou einde my werk gekos het. Daggia sê dit laat ’n bitter smaak in sy mond omdat Metrorail mense in die moeilikheid laat beland by hulle werk. Volgens hom besef Metrorail nie die damage wat in mense se lewe veroorsaak word nie. Malvern de Bruyn, die Wes-Kaapse sekretaris van Cosatu, sê dis jammer dat Daggia sy werk verloor het. “Dit is onaanvaarbaar dat Metrorail se swak diens werkers in die moeilikheid laat beland by hulle employers. “Dis hoekom ons altyd werkers aanmoedig om ons te kontak sodat ons hulle saak verder kan voer.” Daggia se voormalige werkgewer, Dariol Perrins, sê hoewel hulle simpatie met sy omstandighede gehad het, het Daggia self besluit om sy werk op te gee. “Ons het voorgestel dat hy ’n vroeër trein vat, maar hy was bekommerd oor sy veiligheid, want hy moes nog van die stasie af werk toe stap. “Ek kan nie sê of die treindienste regtig so swak is nie, want daar is dan ander werkers wat betyds vir werk is.” Perrins sê sy maak nie van openbare vervoer gebruik nie, maar het eenkeer die trein Nuweland toe gevat via Soutrivier en alles was fine. Riana­ Scott, ’n Metrorail-woordvoerder, sê dis jammer dat Daggia sy werk verloor het. “Die redes vir die huidige vlakke van ons dienslewering is bekend aan die publiek. “Metrorail en sy stakeholders het ’n beroep gedoen op werkgewers om sensitief te wees met werkers wat totaal afhanklik van treinvervoer is,” het sy gesê.