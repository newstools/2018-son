DIE staatsamptenare wat so lekker miljarde rande mors, se tjank kan morsaf getrap word. Hulle kan daarvoor tronk toe gestuur word. Van 1 Desember af sal alle staatsamptenare wat buitensporige uitgawes aangaan, gedwing word om die geld terug te betaal. As die amptenare astrant raak en weier, kan hulle na die polisie verwys word. Dissiplinêre stappe kan hulle ook in die gesig staar. So het Zanele Mxunyelwa van die regering se tesourie op 25 September in ’n memorandum alle staatsdepartemente gewaarsku. Aanmeld In die memo word genoem dat die onderskeie departemente se rekenmeesters baie fyn moet oplet vir wanbesteding. Hulle moet op hulle beurt sulke gevalle by hulle hoofde van departemente aanmeld. Dis ook nie sommer net om snaaks te wees dat die belt nóú skielik stywer getrek word nie. In die boekjaar 2016-/’17 het dié tipe wanbesteding met ’n allemintige­ 55% gestyg. Dit beteken dat dit R45 miljard van die belastingbetaler se geld is wat so vermors is deur amptenare. – The Star