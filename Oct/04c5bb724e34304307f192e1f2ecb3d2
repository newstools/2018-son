COLIN Booysen het gister in die hof gesê daar is geen gronde om hom van moord aan te kla nie. Booysen, die broer van Jerome ‘Donkie’ Booysen, het in die Bellville-landdroshof om borgtog aansoek gedoen. Hy en sy twee bodyguards staan tereg vir die moord op Adrian Pietersen in Belhar. Booysen het in ‘n beëdigde verklaring gesê die enigste rede hoekom hy nog lewe, is oor sy bodyguards, Calvin Abels en Vuyiswa Macingwana, so vinnig opgetree het. Dit het in die hof uitgekom dat Booysen, op die dag (28 September) van die skietvoorval, gewaarsku is dat Pietersen vir hom kom. Hy is glo gesê dat Pietersen ‘n bulletproof vest dra en ‘n vuurwapen op hom het. Booysen was met Pietersen se aankoms agter die stuurwiel en het geluister na ‘n vrou by wie hy verby gery het. Sy het by hom gekla oor skoolkinders wat aangerand word. Pietersen het toe aangekom en met Booysen gestry. Hy het ook glo 'sy vinger en vuurwapen na Booysen ge-point. Pietersen is toe in ‘n swart Hyundai Getz daar weg. Met sy terugkeer het die skietery uitgebreek waarin hy self dood is. Colin se borgtogaansoek is tot more uitgestel. – News24