GERSHWIN Fischer van die Strand het Vrydag verdrink toe hy uit ’n kano geval het. Dié 28-jarige pa van ’n jong kind en ’n vriend het in die kano oorkant die Strand Beach-hotel visgevang toe die voorval omstreeks 08:00 plaasgevind het. Volgens Fischer se pa, Brian Bagus, ’n bekende hengelaar, was die twee besig om kabeljou te vang. Fischer se vriend kon daarin slaag om uit te swem en is deur die NSRI uit die water gehaal en na veiligheid gebring. Rotse Polisieduikers was op die toneel, maar kon nie ingaan nie omdat visibility onder water sleg was. ’n Security guard het sy liggaam Saterdag 03:00 op die rotse gesien. Vissers vermoed Fischer het onder die kano vasgesit toe dit omgeslaan het. Bagus sê sy seun was baie lief vir die see en was altyd gelukkig as hy visgevang het.