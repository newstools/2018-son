JOHNNY DAVIDS het geen bekendstelling nodig nie, want hy is ’n bekende gesig op die kassie as TV presenter. Dié sanger van Namibië het reeds in 2003 naam gemaak toe hy en sy sangmaat Vivienne die Zing-kompetisie gewen het. “Ek het nooit my ouers geken nie en was altyd soekend na vrede en geluk,” sê Johnny. “Ek is daardie jare deur ’n baie moeilike tyd en het van my ouma se huis af weggehardloop waar ek mishandel is. Ek het altyd gehunker om my ma te leer ken. “Baie aande het ek myself aan die slaap gehuil weens al die pyn wat ek moes ervaar.” “ ’n Familie het my ingeneem as deel van hulle gesin en daar het ek kon vrede vind.” Johnny is nou gelukkig getroud met sy vrou, Liezel, en hulle is geseën met twee pragtige seuns. Vandag reik Johnny sy gospel­album, Cornerstone, uit. Dit vind plaas by Amazing Grace Ministries in Parow. Heinrich Isaacs en Trevor Benson is die gaskunstenaars. Die begintyd is 18:00 en toegang is gratis. Kontak sy vrou, Liezel, gerus by 082 712 6827 vir meer inligting.