DIE vermeende Sexy Boys-dikding Colin Booysen gaan minstens ’n week in die Drakenstein-gevangenis sit. Booysen se lawyer het Vrydag vergeefs baklei om hom op bail uit te kry. Booysen staan saam met Calvin Abels en Vuyisane Macingwane tereg vir moord. Dít nadat Abels en Macingwane na bewering die vorige Vrydag die vermeende hitman Adrian Petersen doodgeskiet het. Booysen se twee bodyguards wou hom blykbaar beskerm toe Petersen hom glo wou skiet. Die staat wou nie hieraan byt nie en voer aan dit was ’n beplande moord. Die drie se prokureur, Bruce Hendricks, het toe die ondersoekbeampte, Cornel Jaars, en die staat uitgedaag om die feite voor die hof te lê. Hendricks sê ál wat die hof tans het, is die woord van ’n enkele getuie wat self gearresteer is vir poging tot moord op Booysen. Hendricks het die hof gevra om Booysen nie na Pollsmoor te stuur nie oor sy lewe in gevaar is. Jaars het toe gereël dat Booysen in Drakenstein, Abels in Malmesbury en Macingwane in die Goodwood-gevangenis aangehou word. Die saak is tot 17 Oktober uitgestel vir aansoeke om borgtog.