DIT was onlangs Wêreldgeestes­gesondheidsdag en met dié dat die hiphop-ster HHP laas week gesterf het nadat hy lank aan depressie gely het, deel ons die week inligting rondom depressie. Volgens die webwerf sadag.org sal 1 uit 10 mense in hulle lewe depressie ervaar. Die meeste mense kry egter nie die nodige hulp nie. Behandeling kan depressie wegneem of in bedwang bring. Mense soek baiekeer nie hulp nie, want: Wat is depressie? Depressie is ’n siekte wat jou hele liggaam, gemoedstoestand­ en denke aantas. Dit affekteer jou eet- en slaappatrone, die manier hoe jy oor jouself voel, asook die manier hoe jy oor die wêreld dink. Depressie is nie dieselfde as die gewone alledaagse “blues” of sad gevoel wat ons almal partykeer ervaar nie. Dit is nie ’n teken van swakheid nie. Depressie kan ook nie net weggewens word nie. Mense met depressie kan hulle nie net regruk en beter word nie. Sonder behandeling kan die simptome weke, maande of selfs jare aanhou.