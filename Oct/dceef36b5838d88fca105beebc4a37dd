SKOTE het dié naweek geklap op ’n politieke vergadering in die Baai. Tientalle ANC-takke het Sondag in die Nangoza Jebe-saal in New Brighton vergader, glo om hulle ondersteuning te wys nadat die ANC se provinsiale uitvoerende komitee (PUK) die Nelson Mandela-streek se uitvoerende komitee verlede week ontbind het. Die PUK se redes is onder meer dat 70% van die Nelson Mandela-streek se ANC-takke die afgelope drie jaar al nie in ’n goeie toestand is nie. Daar word ook gesê die SUK het daarin misluk om ’n algemene streekraadsvergadering te belê om ’n voorsitter te kies. Die SUK het alle bewerings teen hom ontken en gesê hy is hier om te bly tot en met die nasionale uitvoerende komitee (NUK) se ingryping. Die twee onbekende skieters het Sondag omstreeks 11:00 hulle wapens uitgepluk en begin skiet. Niemand is in die voorval beseer nie, maar die vergadering is heeltemal ontwrig. Kapt. André Beetge, ’n polisiewoordvoerder, sê die verdagtes het met handwapens direk buite die saal se ingang skote afgevuur. Hulle het toe by die saal ingestap en meer skote afgevuur na die dak. Die ANC-vergadering het op die eerste vloer plaasgevind. Die verdagtes het te voet gevlug en niemand is in hegtenis geneem nie. “Die motief is in dié sta­dium onbekend, hoewel die polisie vermoed dat die doel was om die ANC-vergadering te ontwrig,” sê Beet- ge. Gift Ngqondi, ’n ANC-kommunikasiebestuurder, het teen druktyd nie teruggekom na Son met kommentaar nie. “Ons het die eerste skoot in die Nelson Mandelabaai afgevuur en ons het geen keuse as om ’n tweede en derde skoot af te vuur nie. “Ons het ons koukusse in Tshwane en Johannesburg instruksie gegee om combat ready te wees omdat ons skote daar gaan afvuur om met die DA en sy arrogansie af te reken.” Dié EFF-lid wou nie kommentaar lewer nie. Julius Malema, die EFF-leier, het in Julie 2018 self ’n geweerskoot afgevuur in die Sisa­ Dukashe-stadion in Mdantsane tydens ’n byeenkoms. Die polisie ondersoek die saak.