TIGER Brands gaan sy vleisfabriek in Germiston heropen. Die verwerkingsaanleg was toe weens die uitbreking van listeriose, lui ’n verklaring. In Oktober verlede jaar is ontdek listeriose het in Suid-Afrika uitgebreek. Die Nasionale Instituut vir Oordraag­bare Siektes het agtergekom dié siekte kom landwyd meer voor. Meer as 365 mense het dit gekry. Vrydag het Tiger Brands gesê die fabriek is gefynkam. Daarna het Ekurhuleni se departement van gesondheid ’n sertifikaat uitgereik wat wys die standaard daar is aanvaarbaar. – Fin24