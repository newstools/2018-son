JONATHAN Butler het ’n Kaapse draai kom maak. Dié legendariese jazz- en gospelsanger, ’n ware ikoon van Athlone, het vir hom ’n groot naam gemaak in Amerika. Butler was in die land op vakansie en was so gaaf om by ’n paar plekke op te tree. Die mense van die Paarl was gelukkig om Butler in lewende lywe te sien. Hy het met die bekende orkes Top Dog by die Nederburg-wynlandgoed sy fans op ’n nostal­giese trip geneem met van sy bekendste treffers. Die Sondagoggend het Jonathan by past. Eugene Angers se gemeente in Montagu van sy beste gospeltreffers gesing. Die gemeente kon nie glo toe die bekende by die kerk opdaag nie. Daar het Jonathan saam met die bekende Jonathan Rubain opgetree en die video het viral gegaan in die sosiale media. Grappe Hy het sy bekende song “Seventh­ Avenue” gespeel en die mense het vrylik gejuig tydens die kerkdiens. “Dis goed om by die huis te wees en my mense te sien, want dit doen my siel goed,” sê hy. Op pad terug na Amerika het Jonathan ’n blitsbesoek in Joburg by Lionel Petersen gemaak. Lionel het grappe gemaak en vir Jonathan gesê hy is nog nie dood nie en die Here is goed. Tydens die blitsbesoek het Jonathan ’n video gemaak, dit op Facebook gepost en gesê dis goed om sy vriend te sien.