DIE wêreld se crème de la crème van sokkertalent hoor op 3 Desember wie met die 2018-Ballon d’Or-toekenning gaan wegstap. Dit blyk daar is straks ’n verrassing aan die kom – nes onlangs met die aankondiging van Fifa se speler van die jaar. Lika Modric het dié toekenning gewen – nie Cristiano Ronaldo of Lionel Messi nie. Dié twee het die Ballon d’Or die afgelope dekade vyf keer elk gewen. Harry Kane, wat die Golden Boot in die Wêreldbeker-toernooi in Rusland gewen het, is ook benoem tesame met Chelsea se Eden Hazard. Joernaliste van oor die wêreld heen kies die Ballon d’Or-wenner. Dis vanjaar ook ’n geskiedkundige gebeurtenis wanneer die vrouespelers ook erkenning kry wat die Ballon d’Or-toekening betref. In nog ’n eerste sal die beste o. 21-speler ook wegstap met die Kopa Trophy. Kylian Mbappe, Paris Saint-Germain se doelskieter, is die gunsteling om die toekenning te wen nadat hy die Wêreld­beker saam met Frankryk gewen het. Stanley Matthews is die enigste Engelsman wat die award gewen het – in 1956. – AP Eerste 15 benoemdes (van 30) vir die Ballon d’Or: Sergio Aguero Alisson Becker Gareth Bale Karim Benzema Edinson Cavani Thibaut Courtois Cristiano Ronaldo Kevin De Bruyne Roberto Firmino Diego Godin Antoine Griezmann Eden Hazard Isco Harry Kane N’Golo Kanté