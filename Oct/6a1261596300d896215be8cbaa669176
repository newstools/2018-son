NET vier deelnemers ding nou mee om die Idols SA-kroon vanjaar. Idols het kykers Sondag kerk toe gevat met Rebecca Malope. Rebecca het haar gesang “Moya Wam” met begeleiding deur die Soweto Gospel Choir gesing. Elke deelnemer moes toe ook ’n gospellied sing. Ons moes ongelukkig koebaai sê vir die talentvolle Kapenaar Niyaaz Arendse. Die vier deelnemers wat nog oorleef in die kompetisie, is Thando (19), King B (20), Thato (23) en Yanga (16). My geld is al van dag een af op die jonge Yanga van Kaapstad.