DIE vinger wys na die EFF-leier, Julius Malema, se neef wat glo ongeoorloofde betalings van byna R6 miljoen gekry het deur die plundering van VBS Mutual Bank, het die Mail & Guardian (M&G) Vrydag berig. Die uitbetalings kom glo van Sgameka Projects – ’n maatskappy in die besit van Brian Shivambu, broer van die EFF se onderleier, Floyd Shivambu. Dis betaal aan Mahuna Investments, wat deur JuJu se neef Matsobane Phaleng besit word. M&G berig die betalings wissel van R1 miljoen in Junie 2017 tot R500 000 in Februarie vanjaar. – News24