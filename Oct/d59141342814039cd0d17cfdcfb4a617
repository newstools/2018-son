DIE moordbeskuldigde Colin Booysen is Vrydag in die Bellville-landdroshof op borgtog van R10 000 vrygelaat. Die landdros het die Kaapse taxibaas gewaarsku om getuies in die saak nie te kontak nie. As deel van sy borgtogvoorwaardes moet hy ook twee keer ’n week by ’n plaaslike polisiestasie aanmeld. Booysen, Vuyisane Ma­cingwane en Kalvin Abels is aangekeer nadat Adrian Pietersen op 28 September in ’n skietery dood is. Hy’s geskiet in ’n rusie met Booysen in Belhar. Macingwane en Abels het elk bail van R5 000 gekry. Die saak is tot 6 Desember uitgestel vir nader ondersoek. – News24