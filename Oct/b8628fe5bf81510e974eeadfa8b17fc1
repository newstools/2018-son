DIE Southern Kings pak Sondag die top-span in sy groep, Leinster. Die Kings het net dié week om seker te maak hulle verbeter ná hulle nederlaag van 34-41 teen die Scarlets. Daar was min verkeerd teen die Scarlets, maar duidelik kort die Kings meer konsentrasie en toewyding om ’n volle 80 minute te speel. Die Kings se fans het ook nie veel gesien van wat hulle twee nuwe senters kan doen nie. Meli Rokoua en Tertuis Kruger het 15 minute gekry, maar kon nie veel daarmee doen nie. Gemaklik Dit was goed om die twee manne van die bench te bring vir die hardwerkende senter-paar, Berton en Harlon Klaasen. Die twee nuwe senters kort nog net een of twee games voordat hulle heeltemal gemaklik sal voel. Volgens die Kings se breier, Deon Davids, het ’n paar game management-besluite hulle weer gekos. Die Kings lyk wel beter, maar is daar nou genoeg skietgoed om te begin bou aan ’n mededingende span wat elke week kan mik om te wen? Dit wil so voorkom. Die Kings het bevestig hulle pak Leinster weer in die Madibaz-stadion.