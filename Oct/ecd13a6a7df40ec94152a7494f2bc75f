OP SONDAG 4 November gaan ’n klomp gevestigde gospel-kunstenaars saam met ’n aantal nuwelinge in die bedryf in ’n A Night with Gospel-konsert in die AGS kerk in Ruyterwacht (agter die Elsiesrivier-polisiestasie) optree. Dié inisiatief is om meer opkomende gospelkunstenaars by optredes te betrek en hulle te help met hulle loopbaan in die musiekbedryf. Dit word aangebied deur Grip Promotions­ in samewerking met REA Initiatives. Kunstenaars wat vir groot vermaak gaan sorg, is: Gregory Abrahams, Francois­ “Guitar Prophet” Vlok, Thatyiswa­ Limba, April Qaqamba, Natasha­ Swano, Dorothy Petersen, Divine­ Vision, Nicole Muller, die Tygerberg Rieldansers, Maranatha Worship­ Team en vele ander. Die MC is Thelma Felix van CCFM. CD’s van die onderskeie gospelkunstenaars sal te koop wees. Daar is ook ’n fotosessie met jou gunsteling. Deure maak 16:30 oop en die konsert begin 17:00 Kaartjies kos R60 vir volwassenes en R30 vir kinders onder 13. Bel Gregory Abrahams by 063 523 6466 of Rudolph Prince 076 901 9157 vir meer inligting.