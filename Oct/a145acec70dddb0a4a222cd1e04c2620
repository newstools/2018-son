SY DUUR boulwerk ver­gelyk guns­tig met die duur petrolprys, maar die Proteas klou vas aan Tabraiz Shamsi. In Suid-Afrika se krieketreekse teen Zimbabwe was Shamsi verreweg die duurste bouler. Sy syfers in twee T20-wedstryde was 1/37 en 0/43. Die Proteas se afrigter, Ottis Gibson, het nogtans met lof van Shamsi se pogings gepraat. Aangewys “Ons verwag groot dinge van Shamsi. Dit is vir hom voordelig dat Imran Tahir daar is om hom te help,” het Gibson gesê. Dit lyk of Shamsi in die Proteas se groep sal wees vir die eendaagse reeks in November in Australië. Dié groep word môre aangewys. Gibson klink gretig om Shamsi in die Wêreldbeker-toernooi as ’n tweede draaier te gebruik.