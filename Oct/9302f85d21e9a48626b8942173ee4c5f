DIE Stad Kaapstad evalueer die skade van die brand wat Donderdagnag dele van Vrygrond naby Muizenberg verwoes het. Volgens die Stad het die brand omstreeks 17:30 uitgebreek en sowat 120 shacks is vernietig. Charlotte Powell, woordvoerder van rampbestuur, sê: “Hulle (rampverligtingsdiense) doen nog in samewerking met die Stad se dienste assesserings... “Ons het Sassa reeds in kennis gestel.” Sy sê Sassa sal maatskaplike hulp verskaf aan inwoners wat deur die brand benadeel is. News24 het Donderdag berig 12 brandweerwaens, 4 watertenkswaens, ’n reddingsvoertuig en 68 brandbestryders is uitgestuur om die vlamme in Vrygrond te blus.