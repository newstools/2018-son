NAZIER Jacobs was destined vir greatness in Suid-Afrikaanse Premierliga-sokker. Die voormalige midfielder van Milano United het groot bewondering ontlok danksy sy passing ability en visie vanuit die middelveld. Gesukkel Maar die ongeluk het Kaka – soos Jacobs genoem word, – letterlik en figuurlik getref. In 2016 het ’n motor­ongeluk beslis nie sy vooruitsigte by die PSL-klub Polo­kwane City gehelp nie. Daarna het hy gesukkel om weer ’n plek in die span los te speel. Boonop het Polo­kwane ook nie ball gespeel met die Kapenaar nie. Hy het hy beslis ’n raw deal gekry. Dis toe dat Kaka besluit het om na die Kaap terug te keer en by die Tweede Liga-span The Magic aan te sluit. “Ek moet maar weer die stukkies optel, maar dit is nie juis ’n probleem nie,” het Jacobs gesê. “Ek het nog altyd gesê ek wil niks anders doen as om sokker te speel nie. “En hier by The Magic kry ek die kans om dit te doen. “Soms in die lewe kry jy sulke setbacks, maar dit maak jou sterk. “Boonop leer jy waardevolle lesse. Ek wil my peil herwin.”