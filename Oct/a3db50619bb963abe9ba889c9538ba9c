MANCHESTER City teken doele aan asof dit uit die fashion gaan, maar vir die span se manager, Pep Guar­diola, is dit steeds nie genoeg nie. Sky Sports berig Guar­diola werk aan planne waarvolgens hy wil verhinder dat ander spanne voort­aan enige doele teen sy span sal aanteken. En deel van dié Spaanse afrigter se planne is om Bournemouth se Nathan Aké in Januarie te koop. Aké het dié seisoen gewys hy is een van die voorste en hardwerkendste defenders in Engelse sokker­. Dis hoekom die Citizens klaar regstaan om Bournemouth £40 miljoen vir Aké se dienste aan te bied. Guardiola was vol lof vir sy span se sege met 5-0 oor Burnley. Spelskepper Guardiola sê: “Die doele wat ons vandag aange­teken het, was uitstekend, veral die vierde en vyfde doel. “Burnley is altyd een van daai complicated teenstanders. In vorige sei­soene het hulle ons pro­bleme gegee, maar vandag was ons solid.” Dit was ook die spel­skepper en City se talisman, Kevin de Bruyne, se eerste wedstryd sedert hy beseer is. Dié Belg was twee maande buite aksie. Guardiola sê hy is bly De Bruyne kon sonder enige worries ’n wedstryd teen ’n taai span voltooi.