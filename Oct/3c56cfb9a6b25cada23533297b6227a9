DIE persone wat vir die moord van Leon Jacobs aangekla word, wil nou aansoek doen om bail. Fabian de Kock (31) van Kensington en Elvino­ Hector (29) van Bonteheuwel het Woensdag vir die eerste keer in die Goodwood- landdroshof verskyn in verband met sy moord. ’n Ingeligte vertel gister­ aan Son die polisie is op soek na nog verdagtes. Die verdagtes was glo saam toe Jacobs vermoor is. Die saak is tot Maandag 22 Oktober uitgestel. Gesteek Jacobs (52), ’n paramedic, was sedert verlede­ Donderdag vermis. Sy lyk is Saterdagaand in sy huis in Matroosfontein gevind. Hy is omtrent tien keer met ’n mes gesteek. Sy larnie Golf GTI 7 was ook weg. Die kar is in Delft gevind. Familielede, kollegas en vriende van Jacobs het Woensdagaand saamgekom vir ’n memorial­ service.