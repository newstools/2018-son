TONI Braxton laaik haar familie net niks nie. Die sangeres en haar mense het mos ’n TV-program, Braxton Family Values, en as jy ’n loyal kyker van die show is, sal jy weet Toni is gewoonlik die peacemaker in die familie. Ek lees op The Shade Room dat die 51-jarige sangeres die week in die nuutste episode van die show geskok het toe sy gesê dat as hulle nie bloedfamilie was nie, sal sy niks met hulle te doen wou hê nie. Die “Unbreak My Heart”-sangeres het die volgende aan Iyanla Vanzant erken: “Hoewel­ ek my familie liefhet, hou ek nie van hulle nie. “Dit voel asof ek kwaad is vir almal in my familie. As hulle nie my familie was nie, sou hulle beslis nie my familie gewees het nie.” Sjoe! Toni het beslis nie gekom om te speel nie.