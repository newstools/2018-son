NOG ’n man is in die Baaise noordelike gebiede dood­geskiet. Dié keer het dit in Kwa­Noxolo gebeur. Volgens kol. Priscilla Naidu, ’n polisiewoordvoerder, het Vuyani Maphempeni (31), ’n taxi driver, en ’n vriend Sondag omstreeks 21:00 in die area geloop. Hulle het na die winkel gegaan om koeldrank te koop. “Maphempeni en sy vriend het daarna na ’n shack gegaan aan die agterkant van ’n huis in Gqezengelestraat. “Daarna is verskeie skote afgevuur. “Die slagoffer se ma het gaan ondersoek instel en het haar seun met verskeie koeëlwonde langs die shack gevind,” verduidelik Naidu. Die provinsiale bende-eenheid ondersoek die moord en die motief. Geen arrestasies is al gemaak nie.