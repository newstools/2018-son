Liewe Antie Mona EK HET iemand in Junie ontmoet en het gedog hy is single. Maar toe sien ek op Facebook hy het ’n meisie. Ons het begin uitgaan, maar ons stry baie. Ek het gevoelens vir hom begin kry en is mal oor hom. Ons sien mekaar nie baie nie. Dit voel nou vir my hy gebruik my net. Hy sê hy is mal oor my, maar ek weet nie of ek hom moet glo nie. Hy is nie getroud nie en het nie kinders nie. Hy wil nou by my ’n baby maak, jô.– Weet Nie, WhatsApp Die oomblik toe jy uitvind hierdie man het ’n meisie, moes jy hom gedump het. Nie eens die ander girlfriend of julle twee se gestry maak jou oë oop nie. Moenie aanhou dom koekies eet nie. Sodra hy sy sin kry en jou swanger maak, hol hy terug na sy meisie. Dan gaan hy jou afstry en hoog en laag sweer hy is nie jou kind se pa nie. As hy mal oor jou was, sou jy meer as net die skelmpie in sy lewe gewees het. Hy maak net jou panty-rek pap met I-love-you-goeters en jy val daarvoor ...