#LOS my p**s! Dis een van die kragtige boodskappe van ’n groep anties­ van die Cape Flats aan verkragters en voornemende verkragters. Dit het betrekking op die saak teen past. Timothy Omotoso, wat in die Baaise hooggeregshof verhoor word. Sy medebeskuldigdes is Lusanda Sulani en Zukiswa Sitho. Omotoso staan tereg op 63 aanklagte en 34 alternatiewe aanklagte, insluitend verkragting, seksuele aanranding en racketeering. Die 11 aktiviste van verskeie organisasies sonder winsbejag (NPO’s) het Maandag ’n bus na PE gehaal. Woord Hulle voer ’n bewus­makingsveldtog, #Hands off my vagina!, en draai nie doekies om met die boodskappe op hulle posters nie. Een daarvan lui: “An in­jury to one vagina is an injury to all our vaginas”. Avril Andrews van AAF Moms Move for Justice in Hanover Park, sê: “Jirre meneer, my lewe lank het ek nog nooit so baie die woord ‘p**s’ gebruik nie. “Maar ons gebruik die woord nou omdat dit die enigste woord is wat rapists verstaan en gebruik.” Mymoena Scholtz van Where Rainbows Meet sê: “Rapists gebruik nie fancy woorde nie. Hy sê: ‘Gee my jou p**s.’ ” Zaida Samuels van die René­ Roman-soek-en-reddingspan sê: “Peter Daubermann (die verdediging se lawyer), die vrae wat jy gevra het, gaan my verstand te bowe. Ek was speechless.” Lucinda Evans van Philisa Abafazi (maak ons vroue gesond) sê hulle is veral teleurgesteld in die soort vrae wat Daubermann aan Cheryl Zondi (22), een van die getuies teen Omotoso, gestel het. Zondi was een van Omotoso se vermeende seksslawe sedert sy 14 was. Evans meen dié soort vrae is onaanvaarbaar: “Daubermann het geen morals nie, en nou wil hy boonop hê die judge moet homself re­move.” Evans meen “fly-by-night-kerke soos Omotoso s’n moet gescreen, geregulate en ge-accredit word. “Hoe weet ons regering die man is regtig ’n pastoor as hy uit ’n ander land kom?” Evans sê dié saak wys opnuut hoe rape survivors in die hof “ge-rerape” word met die soort vrae wat hulle in detail moet beantwoord. Sy sê: “Dis ’n rerape, net minus die penis. Die department of justice moet dié tipe vrae in die hof reguleer. “Die aard van dié questioning kom neer op bullying. “Dis hoekom baie vroue nie rapes aanmeld nie.” Evans voel Omotoso moet niks minder nie as vier life sentences opgelê word.