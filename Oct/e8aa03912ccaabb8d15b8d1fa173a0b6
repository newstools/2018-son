’N RAPE victim het haar naam en van vir haar aanvaller gesê sodat hy kan besef sy’s ook ’n mens. Die 22-jarige vrou van die Kouga-streek is einde verlede maand verkrag. Sy vertel: “Ek het my naam en van vir die verkragter genoem sodat hy die res van sy lewe kan onthou ons is nie net vroue wat geabuse kan word nie. “Hy moet die res van sy lewe onthou ons het name, kinders en familie – net soos hulle.” Die vrou sê sy en vier van haar vriende het op 30 September in die vroeë oggendure – tussen twee- en drie-uur – van ’n klub af gekom toe drie mans hulle skielik omsingel. Die een man het met ’n kapmes na een van die vriende gekap. “En ek kon hoor hoe die ander een sy gun oorhaal. “Toe ons weer kyk, is ons fone gegryp. ’n Ander vriendin is op die grond neergegooi en met die kapmes in die heup gekap.” Die jong vrou onthou sy het begin gil. “Toe ewe skielik gryp die drie mans my vas en hardloop met my terwyl een ’n vuurwapen teen my hou.” Die victim vertel sy het die mans gevra wat hulle met haar soek. Die een het haar agter ’n gebou in geruk, op die grond neergegooi en verkrag. “Ek dink nie ek is beter as ander mense nie, maar hulle was vuil. Dink net watter siektes het hulle.” Vrees Die vrou het gehoor hoe haar rapist sy twee makkers se name noem. “Toe begin hy vuurwapen soek.” Dis toe dat die slagoffer besluit die man moet weet met wie hy te doen het. Sy het vir hom gesê wie sy is sodat hy kan besef dis ’n mens van vlees en bloed wat hy so verniel. Twee weke later leef die vrou steeds in vrees. Boonop het dié voorval gebeur net twee weke voordat sy eksamen moet skryf. “Ek studeer onderwys deur Unisa en moet nou met die trauma eksamen skryf.” Sedert die verkragting oorweeg sy dit om iets anders te swot. Sy dink daaraan om ’n maatskaplike werker te word. Daar is een ding wat sy van alle verkragters wil weet: “Hoekom gaan julle nie na sielkundiges toe of gesels met iemand oor julle seerkry nie? “Nou moet julle onskuldige vroue verkrag om beter te voel oor julleself.” Kapt. Gerda Swart, ’n polisiewoordvoerder, het bevestig een verdagte is gister in hegtenis geneem en verdere arrestasies word binnekort verwag. Die verdagte sal eersdaags in die plaaslike landdroshof verskyn op klagte van roof, aanranding en verkragting.