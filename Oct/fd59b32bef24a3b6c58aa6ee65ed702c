DAAR blyk lig aan die einde van ’n donker tonnel te wees vir ’n meisietjie wat ernstige breinskade opgedoen het. Son op Sondag het onlangs berig oor die lot van klein Renesmé Abrahams, wat basies ’n leë dop is. Haar ma, Juanita (21),van Groenheuwel in die Paarl, sê haar kind het niks makeer nie. Toe kry sy haar inenting op ses weke. Hierna het Renesmé fits begin kry. Die dokters het vasgestel sy ly aan ’n genetiese toestand wat met stuiptrekkings gepaardgaan. Renesmé is nou twee jaar oud, maar kan nie op haar eie sit nie. Gevoed ’n Naso-gastriese buis moes deur haar neusgat in haar slukdermpie af tot in haar maag ingesit word. Dis al way hoe sy gevoed kan word. Juanita glo vas haar lieflingskind is ’n verkeerde inspuiting toegedien. Voor dít het haar kind niks makeer nie. Sy was ’n opgewekte, lewenslustige bondeltjie, vertel ­Juanita­ mismoedig. En nou het ’n regsverteenwoordiger haar by dié bedroefde mammie geskaar en besluit om haar by te staan. Juanita het nou die formidabele Rehana Khan Parker in haar kampie. “Daar sal natuurlik nou eers konsultasies en ondersoeke moet plaasvind voordat enige regstappe gedoen kan word,” sê Parker. “Dis nie maklik om sulke sake teen hospitale te bewys nie. “Sodra ek ’n mandaat van die mammie kry, moet ek binne ses maande besluit of ons ’n saak het of nie.” Geroer Parker sê haar volgende stap is dan om die gesondheids­departement te nader om toegang tot Renesmé se mediese rekords te verkry. “Selfs al is daar net ’n 0,5%-kans van nalatigheid, dan het ek ’n saak,” verduidelik die legal eagle. Alvina Abrahams, Icosa-raadslid in die Drakenstein-munisipaliteit, sê Renesmé se geval het haar so geroer dat sy Parker genader het. “Ek is verskriklik bly dat geregtigheid nou gaan geskied. “Hierdie tipe regsaksies gaan maak dat ons mense beter dienste by klinieke en hospitale kry en sal ander die vrymoedigheid gee om na vore te kom as hulle soortgelyke ervarings gehad het.” Sandra Maritz, ’n gesondheidswoordvoerder, sê hul regsafdeling het nog nie ’n formele kennis­gewing van regsprosedures rakende die kwessie ontvang nie. “Dit spyt ons dat juf. Abrahams regsaksies oorweeg. Die departement bly egter bereid om met haar te engage tot voordeel van haar dogter.” Dis nadat bevind is dat die spesialis-ginekoloog dr. Abdool Samad Suliman en die Life Healthcare Group verantwoordelik is vir die beserings wat ’n baba gedurende geboorte opgedoen het. Dié ruling het gevolg nadat die hospitaalgroep appèl aangeteken het teen ’n hooggeregshofbevel wat hom verantwoordelik gehou het vir ’n voorval in 2008. Die baba het gedurende die kraamproses be­serings opgedoen wat tot serebrale verlamming gelei het. Suliman is deur die appèlhof gelas om 60% van die vergoedingsbedrag – R12 miljoen – op te dok.