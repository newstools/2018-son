SOOS die Engelsman sê: Time flies when you’re having fun! En dis hoe die derde weergawe van die Gavin Manuel Memorial Schools Legacy Cup verloop het – vinnig! Die toernooi is op 1 en 2 Oktober op die Rocklands-sportterrein aangebied. Die Hoërskool Portlands het koning gekraai en met die spogregte en pryse weggestap. Portlands en sy aarts­vyand, Mondale, was in ’n taai eindstryd gewikkel. Net die lotery van penalties kon hulle skei. Portlands het toe met 3-1 gewen. Danksy borge soos Afrika Bank en Diski Projects, wat op die nippertjie ingespring het, het Portlands ook nuwe kit vir hulle wenspan losgeslaan. Diski Projects het ook aan­gekondig Portlands en Mondale kwalifiseer albei outomaties vir hulle skoletoernooi op 17 November. In dié toernooi is daar ook vir die wenskool R5 000 op die spel. “Die borge het op kort kennisgewing laat weet dis projekte waarby hulle betrokke wil wees. “Dit was fantasties,” het die toernooi se organiseerder, Sean Camp- bell, opgewonde gesê. “Dis klein dingetjies, maar dit beteken vir ons baie, weet jy. “Ons maak elke jaar strides en probeer om groter en beter te gaan. “Met meer borge kan dit ’n realiteit word.”