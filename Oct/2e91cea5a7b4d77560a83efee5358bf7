JACO Peyper gaan Saterdag die ref wees in die Currie Cup final tussen die Westelike Provinsie en die Sharks op Nuweland (afskop 16:00). Laas week was daar ontevredendheid in sekere oorde omdat SA Rugby ’n voormalige WP-speler, Egon Seconds, as skeidsregter aangestel het vir die semi teen die Bulle. Daar behoort dié keer egter geen omstredenheid te wees wanneer Peyper van die game beheer gaan neem nie. Dit sal die derde agtereenvolgende CB-eindstryd van die 38-jarige boorling van Bloemfontein wees. TV-skeidsregter Peyper was laas jaar die skeidsregter in Durban. Hy was ook in 2016 in beheer van die final in Bloemfontein. Peyper se eerste final was tussen dieselfde twee spanne in 2012. AJ Jacobs en Cwengile Jadezweni sal die assistent-skeidsregters wees, terwyl Shaun Veldsman die TV-skeidsregter gaan wees. Ben Crous gaan in die o. 21 final tussen die Blou Bulle en die Goue Leeus blaas. Griffin Colby gaan die o. 19 final tussen die Bulle en Sharks ref.