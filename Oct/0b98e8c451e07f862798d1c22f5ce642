’N EETPLEK in Taiwan lok klante met ’n funny foefie – toiletvormige kosbakke en bollieverwante kosse op die menu. Dié restaurant, Modern Toilet, in Taipei bied noedels in toiletvormige borde. En gaste sit op ou toilette met sagte kussings. Die grillerige menu het geregte op soos “poef-frikkadelle” en “bruinsuiker-gevulde poefie-pannekoeke”. Modern Toilet bedien ook nagereg wat soos drol-emoji’s lyk en adverteer sy kos met die woorde “kom proe ons crap”. Die eienaars sê hulle eetplek raak baie gewild onder toeriste. – UPI