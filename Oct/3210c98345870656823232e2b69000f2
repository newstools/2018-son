MOENIE vir te veel lenings aansoek doen nie en oorweeg konsolidasie van bestaande lenings. Om te veel aansoeke op jou rekord te hê laat jou desperaat voorkom. Dit kan jou planne in die wiele ry om ’n lening te kry. Doen eerder jou tuiswerk en doen net aansoek waar jy aan die kriteria voldoen. As jy tussen lenings rondval, moet jy dit dalk oorweeg om ’n konsolidasielening uit te neem. Dis net ’n kopseer om verskeie lenings te bestuur. Dit kan ook beteken jy betaal meer as een diensfooi. Konsolidasie­lenings is ’n goeie manier om jou skuldsituasie te vereenvoudig. Dis makliker om ál jou lenings in een koste-effektiewe betaling terug te betaal. ? Lening wat jy uit­neem om verskeie ander, kleiner lenings saam te vereffen, word ’n skuldkon­solidasielening genoem. Die rede waarom kleiner lenings in een groter lening gekombineer word, is gewoonlik om ? laer gemiddelde rentekoers te kry. Skuldkonsolidasie behels die vervanging van korttermynskuld met ’n hoë rentekoers (kredietkaarte, winkelkaarte en persoonlike lenings) met ? ­lening oor ? langer termyn, maar teen ’n laer rentekoers, soos jou huislening. Jy kan op jou terugbetaling spaar deur méér te leen. Hoe hoër die leningsbedrag, hoe laer is die rentekoers gewoonlik. Dit beteken jy kan soms net ietwat meer leen en daardeur in ’n laer rentekoers-afdeling val. Die terugbetalingsperiode is nou wel langer, maar jou maandelikse terugbetaling is laer.