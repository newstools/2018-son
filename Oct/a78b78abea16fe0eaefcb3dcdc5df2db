HET Kylie Jenner stilletjies gaan trou? Kyk, die jongste en rykste Kardashian doen mos alles so stil-stil. Julle kan mos nog onthou hoe lank sy haar swangerskap weggesteek het, en toe ons net weer sien, was die cute Stormi Webster hier. Ek sien op E! die mense skinder die make-up mogul, wat net nou die dag 21 geword het, het met haar baby daddy, Travis Scott, getrou. Dis oor sy Stormi se derra haar “hubby” noem op ál wat ’n sosiale media post is. Op ’n onlangse post het sy vir haar rapper berk dankie gesê oor hy vir haar blomme gegee het. In die post skryf die nuwe mammie: “Net omdat blomme die beste is. Dankie, hubby.” Ek dink nie ons moet te veel hierin lees nie. Kylie het mos al verskeie kere fake engagement-ringe gedra, net om aandag te trek. Dink julle sy en Travis is getroud? Watch maar dié space.