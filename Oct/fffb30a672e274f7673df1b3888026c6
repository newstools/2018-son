DIÉ baby mamas is reg om al hulle drama met jou te deel. Die local fliek Baby Mamas begin vandag in cinemas reg oor die land draai. Dit gaan nie net in Mzansi draai nie, maar in vyf ander lande ook. Die aktrise Stephina Zwane behartig die regie en Ricardo Arendse en Salamina Mosese het dié komiese drama geskryf. Die fliek handel oor vier professionele vroue wat elk in ’n verskillende fase ’n baby mama was. Jy sal op ’n reis geneem word deur die drama van Toli (Salamina Mosese), Chantel (Kay Smith), Sandy (Thembisa Mdoda) en Joy (Dineo Ranaka). Chantel ontdek dat sy swanger is en dit keer haar hele lewe om. Sy was nog heeltyd die goeie dogter en moet nou ewe skielik die groot verantwoordelikheid van ’n kind hanteer. En dan is daar haar berk, wat nog glad nie reg is om pa te staan nie. Sandy is steeds tot oor haar ore verlief op haar eks en baby daddy. Sy hoop steeds hulle gaan eendag bymekaar uitkom. Sy moet egter nou deal met hom wat op trou staan met sy nuwe liefie. Dan is daar Joy, wat in ’n vernietigende verhouding saam met haar bad boy-berk is. Die heel laaste karakter is Toli, die leier van die groep vroue. Sy is al deur ál die baby mama-drama en sy leer hoe moeilik dit is om weer te begin date as jy ’n enkelma is. Kay, wat ook speel in die fliek Ellen: The Ellen Pakkies Story en die splinternuwe telenovella Arendsvlei, gaan vandag ’n verskyning maak by die Ster-Kinekor in Canal Walk. So, stiek uit en kom vat ’n paar kiekies saam met dié uitstekende aktrise. Gaan gooi vanaand of oor die naweek ’n draai by die cinema en kyk dié indrukwekkende komiese drama, wat hier in Suid-Afrika gebrou is. 