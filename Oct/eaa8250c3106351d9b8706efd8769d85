’N STAMPVOL Nuweland-rugbystadion word môre verwag, maar dit het niks met ’n Currie­beker-wedstryd uit te waai nie. Die tuiste van Westelike Provinsie-rugby speel môre gasheer vir ’n dag van opwindende eindstryde in vanjaar se klubrugbyseisoen. Die klub-aksie op Nuweland skop reeds 09:45 af wanneer Bellville en Helderberg sake sal uitspook om promosie tot Superliga A te kry. Die klubs het outomatiese kwalifisering laas week misgeloop toe hulle op City Park in hulle Superliga B-halfeindstryde verloor het. Die wenner van môre se kragmeting gaan dan die reg kry om Northlink (NTK) in ’n promosie-relegasie-wedstryd te pak. NTK het die Superliga A in die derde laaste plek afgesluit. Hy moet volgende week uit­speel om in Super­liga A te bly. In die eerste groot eindstryd van die dag kom Macassar teen Busy Bees te staan vir die Superliga C-titel. In Superliga B se final pak Primrose Paarl, voor die dag se groot Superliga A final tussen Maties en DurBell. MôRE SE KLUBRUGBY WESTELIKE PROVINSIE Nuweland 10:00 – Superliga C (Promosie-wedstryd): Goodwood t Kylemore 11:30 – Superliga B (Promosie-wedstryd): Helderberg t Bellville Eindstryde 12:50 – Superliga C: Macassar t Busy Bees 14:10 - Superliga B: Paarl t Primrose 15:30 – Superliga A: Maties t DurBell BOLAND Groot Uitdaag-kompetisie Breëlangeberg: Ashton United t Young Hamiltons Top 12-kompetisie (Groot-uitdaag-spanne): Delicious (Clanwilliam) t Young Hearts Eagles Van Rhynsdorp t Saldanha Caledon t Roses United Hamlet t Hawston Streek-uitdaag: Young Blues t Koringberg Majestics t Villager Newton Napier t Touwpark Miracles t Worcester Perseverance Gemeenskapskild: Elandskloof t Lovedale Highlanders t Klipdrift Golden Arrows t Die Dorings Red Stars t Synith Eagles