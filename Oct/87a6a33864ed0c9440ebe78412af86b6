S’BU Nkosi en Coenie Oosthuizen behoort geen moti­vering nodig te hê om Saterdag in die Currie Cup final met groot performances vir die Sharks teen die WP voren­dag te kom nie. Nkosi het vanjaar vir die Bokke uitgeblink in die toetsreeks teen Engeland voordat hy ’n besering opgedoen het. Die kragtige vleuel het laas week in die semi teen die Lions gewys hy is reg vir die big time. Dié spoedvraat het twee drieë gedruk en is as die speler van die wedstryd aangewys. Die 22-jarige van Barberton sal vir Rassie Erasmus (die Bok-breier) wil wys hy is reg vir die Bokke se jaareind­toer in Europa. Die omstandighede van Nkosi se spanmaat Coenie Oosthuizen is soortgelyk. Oosthuizen was ook lank buite aksie weens ’n besering. Die ervare Springbok-vaskopstut, wat 30 toetse agter sy naam het, het onlangs sy comeback tot die Shark-span gemaak. Impakspeler Hy sal dus ook baie gretig wees om sy stempel in die eindstryd af te druk. Thomas du Toit behoort die nr. 3-trui te dra, wat beteken Oosthuizen sal as ’n impakspeler van die plaas­ver­van­gerbank benut word. Erasmus gaan sy Bok-groep vir die toer in Europa ná die final bekend maak. Nkosi en Oosthuizen se name behoort op daardie lys te wees.