CHIPPA United is weer hard aarde toe gebring nadat Highlands Park hom gewys het hoe om by die huis te wen. Park het die Chilli Boys Saterdagaand in die Makluhong-stadion 2-1 geklop om sy plek in die boonste helfte van die PSL log effe stewiger te maak. Chippa het gelukkig net een plek geval na die tiende op die log ná agt wedstryde. Park het vroeg ’n doel aangeteken en weer kort ná rustyd. Chippa het vyf minute voor die einde ’n doel aangeteken – deur die middelskakel Tebogo Tlolane – maar dit was te laat. Tercious Malepe van die Chilli Boys het ook ’n goeie kans kort daarna verbrou. Park was egter duidelik die beste span en het die meeste van die aanvalswerk gedoen. Chippa het gesukkel om vloeiende sokker te speel en kon nie genoeg kanse skep nie. Die Chilli Boys het ook moeg gelyk nadat hulle drie dae gelede in die Nelson Mandelabaai-stadion met 1-0 afgereken het met die rateltaai Free State Stars. Die wedstryd het duidelik die span se bene nog lam gehad. Daar is egter nou weer ’n internasionale ruskans wat Chippa tyd sal gee om te herstel en weer te werk aan sy stomp aanval.