DAY ZERO het aangebreek vir Patricia de Lille.De Lille stap vanmiddag uit haar kantoor sonder die burgemeestersketting.Ná dae van onsekerheid het sy die aankondiging vanmiddag buite die hooggeregshof gemaak dat sy haar woord gaan hou en bedank.Gister het die speaker Dirk Smit formeel kriminele klagte gelê teen De Lille en mayco-lid Brett Herron. Die aanklagte spruit uit ‘n ondersoek deur die regsfirma, Bowman Gilfillan. De Lille en Herron bevraagteken die geloofwaardigheid van die twee verslae deur die regsfirma.Sy het Maandag gesê haar opdrag aan haar lawyers is duidelik: “Ek wil hof toe gaan, die verslag hersien en tersyde stel.”Die uitgesproke mayor sê toe sy aan Bowman vra hoe dit is dat twee verslae, wie dieselfde ondersoek behels het met verskillende aanbevelings, bekendgemaak is, is sy na die stadsbestuurder verwys.Lungelo Mbandazayo, stadsbestuurder, het toe aan haar gesê net Bowman kan hul reports verduidelik.In Augustus het De Lille en Mmusi Maimane, die DA-leier, aangekondig hulle het ná ’n lang, moeilike tydperk ’n ooreenkoms bereik.Maimane het toe gesê: “Ek is baie dankbaar dat ons nou hierdie dag bereik het.“Hierdie saak gaan al maande aan.“Ons vra om verskoning dat dit die energie en aandag van albei partye gedreineer het.“Ons moet nou fokus op die land en sy mense.”Volgens die ooreenkoms sou De Lille vandag, Woensdag 31 Oktober uit tree.Die DA het ook besluit om alle interne dissiplinêre klagte teen haar te laat vaar.Maimane het egter uitgewys dat alle ander ondersoeke deur die Stad nie by hierdie ooreenkoms ingesluit is nie.Hy het De Lille geloof vir haar goeie werk vanaf 2011 tot dusver.De Lille het toe gesê: “Noudat alle klagte teen my teruggetrek is, kan ek met my lewe voortgaan.