Beste Bruno Ek is op 3 Februarie 1967 gebore. My partner het op my ge­cheat. Ek het hom soveel kanse gegee, maar hy het my elke keer met dieselfde persoon verneuk. Ek het hom gelos, maar kan nie aangaan met my lewe nie. Ek is eensaam. – Anoniem Jy is onder die Westerse teken van die Waterdraer gebore. Dinge raak so ’n bietjie gekompliseerd met die Oosterse teken. Jy is op die oorgang (cusp) tussen die Perd en die Bok gebore. Jou Westerse teken is watergebaseer. Water stel emosies voor. Dit beteken jy kan ’n emosionele mens wees. Mense wat op ’n oorgang gebore is, is ook meer gekom­pliseerd as mense met net een enkele teken. Dit kan jou sen­sitiewer maak. Boonop is die Bok geneig om diep te dink. Die Perd is baie sterk en kan goed deurtrek. Die twee pas bymekaar, want hulle uitkyk is baie dieselfde. Dis nou die jaar van die Hond, met wie die Perd baie goed oor die weg kom. Ek benadruk weer: Geen mens kan op ’n ander staatmaak vir hulle geluk nie. Jy moet self jou tenk van geluk vol maak en vol hou. Ongelukkig glo soveel mense – selfs diegene in ’n abusive rela­tionship – steeds hulle partner is die enigste een vir hulle in die lewe. Dis hoekom so baie mense vashaak en in so ’n verhouding bly. Dít is wat jou emosies nou hier doen – al het jy hom gelos. Hy het steeds ’n ongesonde houvas op jou. Jy moet die volgende doen: Skryf vir hom ’n brief. Sê daarin alles wat jou seer- en gelukkig gemaak het. Jy kan hom ook bedank vir die tyd saam. Dan moet jy beklemtoon daai tyd is verby. Vou die brief drie keer, steek dit aan die brand en spoel die as in die toilet af. Daarna moet jy ’n eier vat en dit na God ophou. Vryf dit antikloksgewys op jou bors terwyl jy jou verbeel al die man se negatiewe energie trek soos grys rook uit jou siel tot in die eier. Breek die eier oor die toilet en spoel dit weg. Jy kan dit soveel keer doen soos wat jy wil. Skuif ook die meubels om nuwe energie in te bring. Was ook alle beddegoed wat die cheater met jou gedeel het baie deeglik om van die ou energie ontslae te raak.