STUART Baxter eis ’n fout­lose vertoning wanneer Bafana die Seychelle vandag in die return leg in die Stade Linité­ pak. Dié Afrikabeker-kwalifiseringstryd begin 15:30 (SS4 en SS7). Die Bafana-breier meen om so te vertoon­, móét hulle uit Nigerië se foute leer. Dié Super Eagles het die Seychelle laas maand met 3-0 getroef in dié spanne se kwalifiseringstryd van groep E op die Seychelle se tuisveld. Maar die uitslag sê volgens Baxter beslis nog nie alles nie. Dié Brit sê het hy doelbewus nie clips van die Seychelle­ se stryd teen Nigerië voor Saterdag se eerste been aan sy spelers gewys nie. Baxter-hulle het dié stryd in die FNB-stadion met 6-0 gewen. “Dis omdat die speeloppervlak en die game­ van mekaar verskil, maar ek gaan dit nou vir hulle wys,” het Baxter gesê. “Ek gaan Nigerië se foute aan die spelers uitwys sodat ons presies kan sien hoe aanvallend ons moet wees op die dag. “Maar ek dink nie daar is enige rede waarom ons agteroor moet sit en hulle nié aanval nie. “Ons het reeds ’n duidelike boodskap aan hulle uitgestuur in die eerste been. “Hulle is nou bewus daarvan dat as ons kom, gaan ons hulle seermaak. “Ek verwag ons móét dit opvolg met ’n foutlose vertoning.” Die Brit het terselfdertyd gesê daar is wel druk op hulle om ’n soortgelyke vertoning vandag in die tweede been op te dis. “Nadat ons hulle met 6-0 geklop het in die eerste been, het jy nou ’n regte challenge op jou hande om daar te gaan wen. “Maar moet ek julle vertel wat ek aan die spelers voorgehou het? “Wanneer ons praat van underestimation en overestimation­ wil ek hê hulle moet onthou waarom hulle begin sokker speel het. “Hulle het begin omdat hulle­ hulle land wil verteenwoordig­, asook om in groot toernooie te speel.”