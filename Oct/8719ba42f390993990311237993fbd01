ADV. PETE Mihalik, ‘n bekende Kaapse lawyer, is vanoggend voor ‘n skool in Seepunt doodgeskiet. Mihalik, wat verskeie gangsters in die verlede verteenwoordig het, is in sy kar geskiet kort ná hy sy kind gaan aflaai het. Mihalik se 8-jarige seun is in die skietvoorval gewond. Hy is ná ‘n hospitaal geneem. Mihalik se vennoot, Noorudien Hassan, is ook twee jaar gelede vermoor. Dan Plato, Wes-Kaapse minister van gemeenskapsveiligheid, het sy kommer uitgespreek oor Mihalik se moord. “Die koelbloedige moord van Mihalik, dit terwyl hy sy kind by die skool gaan aflaai het en ongeag die beskerming wat hy glo gehad het, wys hoe ver daar gegaan sal word om die orders van gang- en dwelmbase uit te voer,” sê Plato.Plato sê vanoggend se aanval is ‘n ernstige bedreiging vir die regstelsel. 