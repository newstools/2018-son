’N ANTIE van Suid-Carolina is ’n hit met haar neusmussie vir die Amerikaanse winter. Aunt Marty brei al sedert 1970 dié vreemde neusmusse in die vorm van varkies, pandas, hoenders, paddas en arende. Sy sê: “Dit werk regtig! Ideaal vir wanneer jy buite speel of net vir die grap.” Dis glo ook lekker om te dra wanneer jy gaan slaap. Die Winter Tweed Nose Warmer is op Etsy, ’n webblad vir handgemaakte produkte, te koop van sowat R135 (sonder posgeld). – ad.nl