DIE insluiting van nuwe steenkoolkragstasies in die regering se toekomsplanne het dié week onder skoot gekom. Daar is aan LP’s gesê dit is ongrondwetlik en kan in die hof teengestaan word. Nicole Loser, ’n prokureur van die Sentrum vir Omgewingsregte (CER), het die portefeuljekomitee oor energie meegedeel die regering se voorgestelde geïntegreerde hulpbronplan (IRP) is wettiglik verplig om konstitusionele regte na te kom, ook die reg op ’n omgewing wat nie die gesondheid skaad nie. Die departement engergiesake wil egter steenkoolkragstasies bou om ’n bykomende 1 000 MW op te wek. – Fin24