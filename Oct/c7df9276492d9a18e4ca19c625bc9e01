DIS nou of nooit vir Van der Stel-Evergreens as hy volgende jaar in Westelike Provinsie-klubrugby se Superliga C wil speel. Die Stellenbosch-span is voor die afskop tot die promosieliga as een van die favourites beskou vir ’n plek in Superliga C. Evergreens het egter die pad lelik byster geraak in hulle laaste paar wedstryde. Nou moet hulle ’n groot oorwinning oor Morning Star probeer kry om in die running te bly. Polisie Blue Stars United het reeds sy plek in volgende jaar se Superliga C bespreek. Blue Stars het nie ’n enkele game verloor in die Promosieliga nie. Raithby Universals is self in ’n moeilike situasie. Universals kan promosie na Superliga C begin ruik, maar weet Masiphumelele kan dit voor hulle neuse kom wegraap. In die wedstryd tussen Polisie en Silvertree is daar nét trots op die spel. Nie een van die twee spanne kon hulle goeie vorm ná kwalifikasie vir die promosieliga voortsit nie. Retreat speel nie die naweek nie. MôRE SE WEDSTRYDE: Van der Stel-Evergreens t. Morning Star (Stellenbosch); Raithby Universals t. Masiphumelele (Raithby); Polisie t. Silvertree (Terry Terblanche-veld), Lagunya t. Blue Stars United (Nyanga). Afskoptyd: 16:00.