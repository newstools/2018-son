ANGUS McKenzie se groot bek het hom in die sop laat beland. McKenzie, die uitgesproke wyksraadslid van Bonteheuwel in die Kaap, het Woensdag met Son gepraat. Dit was nadat hy en JP Smith, nog ’n DA-raadslid, op ’n openbare vergadering in Bonteheuwel uitgesmyt is. McKenzie het gesê: “Die polisieminister (Bheki Cele) vermoor mense daagliks. “Hy gee nie ’n sh*t om oor Bonteheuwel se mense nie.” ’n Video van die uitlatings is al der­duisende kere geview en meer as 200 keer ge­share. Khaya Yozi, ’n ANC-raadslid, sê hy het ’n complaint by die speaker van die Kaapse stadsraad gaan lê. Yozi verduidelik: “Ek kan nie stilbly terwyl ’n mederaadslid die Stad se naam deur die modder sleep nie. Ons gedragskode vereis dit.” Die speaker, Dirk Smit, bevestig ’n klag is teen McKenzie gelê. Hy het geweier om uit te brei omdat hy nie “die ondersoek wil belemmer nie”. McKenzie sê hy sal binnekort kommentaar lewer.