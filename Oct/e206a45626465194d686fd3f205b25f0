’N GANGSTER sit in die mang nadat hy gister helder oordag ’n ou in sy motor vermoor het. Die voorval het gistermiddag buite die winkel Check-In in Jakkalsvleilaan in Bonteheuwel gebeur. Adriaan Paulse (41) het om en by 13:10 in sy kar gesit toe ’n vermeende lid van die Junky Funky-bende hom doodgeskiet het. Hy is twee keer in die kop geskiet en een keer in die skouer. Paulse is na verneem word nie ’n gangster nie en het agter sy stuurwiel aan sy wonde beswyk. Metro cops het die verdagte kort ná die skietvoorval gearresteer en ’n vuurwapen by hom gekonfiskeer. Volgens ’n ooggetuie wat om veiligheidsredes anoniem wil bly, het sy by ’n ATM gestaan toe sy die skote hoor. “Toe ek omdraai, het ek gesien hoe ’n man met ’n gun in sy hand weghardloop,” het sy gesê. “Ek het die polisie gebel en ook die paramedici. “Die man wat geskiet is, het nog ’n rukkie gelewe. “Terwyl ek nog met die polisie op my selfoon gepraat het, het die metro cops die verdagte gevang. “Hy het verby die metro cops gehardloop, toe vang hulle hom met die gun in die hand.” Volgens kapt. FC van Wyk, ’n polisiewoordvoerder, is ’n 24-jarige verdagte met ’n vuurwapen gearresteer. ’n Moordsaak is geopen. Die voorval het om 15:50 oorkant die Prome­nade Mall in Beacon Valley gebeur. Die laitie het by ’n vrugte-stalletjie agter ’n huis in Korfbalstraat dood gelê. Volgens Van Wyk is niemand nog vir die moord gearresteer nie.