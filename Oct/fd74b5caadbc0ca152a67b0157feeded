‘N BEKENDE radio-aanbieder is afgedank nadat hy die EFF-leier, Julius Malema, ‘n aap genoem het. Sasha Martinengo was aanbieder van die Breakfast Show. Lloyd Madurai, besturende direkteur van Hot91.9fm, het Martinengo se afdanking in ‘n verklaring op hul Facebookblad aangekondig. Madurai sê Martinengo se stellings het die radiostasie se gedragskode oortree. “Die waardes van dié radiostasie sluit in die onvoorwaardelike verbintenis tot die grondwet en respek vir alle gemeenskappe ongeag hul politieke standpunte,” sê Madurai. Die stasie het ook verskoning aan Malema gevra. Martinengo het op Twitter gesê: “Ek is jammer as ek enigeen te nagekom het, maar ek staan by wat ek gesê het. Enigeen, ongeage van hul ras, kleur, creed, geloof of geslag wat vroue disrespekteer, is ‘n aap”.