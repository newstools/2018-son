DIÉ resep lewer 12–16 blokkies Marmite-koek en 36 wildebeesogies. OORGOOISOUS 125 mF botter 10 mF Marmite KOEK 80 mF botter 180 mF suiker 1 eier 2 mF sout 375 mF bruismeel, gesif 250 mF melk mieliemeel of polenta vir oorstrooi 60 mF fyngerasperde parmesaankaas WILDEBEESOGIES 160 mF koekmeel 1 mF bakpoeier knippie sout knippie rooipeper 80 g beleë cheddarkaas, fyn gerasper 80 g sagte botter koue appelkooskonfyt vir vul (hou in yskas tot benodig) OPDIENING Wit cheddarkaas OORGOOISOUS Smelt alles saam in ’n klein kastrol of in die mikrogolf en hou eenkant. KOEK 1. Voorverhit die oond tot 190 °C. Smeer ’n vierkantige 20 cm-koekpan (bruintjiepan). 2. Room die botter en suiker saam. Voeg die eier en sout by. 3. Meng die gesifte meel en melk beurtelings by die botter- en-­suikermengsel in. 4. Giet die mengsel in die pan en strooi mieliemeel of polenta oor. Strooi die parmesaankaas egalig oor en bak 30-35 minute tot ’n toetspen skoon uitkom. 5. Haal die koek uit die oond, steek gate in met ’n vurk en druip die warm bottersous oor. 6. Sny in blokkies en haal uit die pan. Laat afkoel. WILDEBEESOGIES 1. Voorverhit die oond tot 200 °C. Smeer ’n bakplaat of sit ’n Silpat-­bakmat op die plaat. 2. Sif die meel, bakpoeier, sout en rooipeper saam. Voeg die gerasperde cheddarkaas en botter by en meng tot ’n hanteerbare deeg. 3. Rol die deeg in albastergroot balletjies en pak dit op die bakplaat. Maak ’n holtetjie in elke balletjie met die steel van ’n houtlepel en vul dit met ‘n skeppie konfyt. 4. Bak 10-15 minute tot lig-goudbruin om die rand. Plaas op ’n draadrak. OPDIENING Rasper die wit cheddarkaas fyn en direk oor die afgekoelde koekblokkies. (Dit moet lekker kwistig oorgerasper word vir die langhaarmat-voorkoms). Plaas ’n wildebeesogie op elke blokkie. Sit dit voor op ’n moderne opdienbord of houtplank. DIÉ week plaas ons ’n resep van Kanya Hunt en Wilandi Esterhuysen. Dit kom uit Errieda du Toit se kookboek Koekedoor 2, wat deur ­Human & Rousseau ge­publiseer is. As jy ’n resep het wat jy met die lesers wil deel, SMS “KOOK” na 31447. Ons sal jou help om jou resep neer te skryf en foto’s van die eindproduk in Son op Sondag te plaas.