’N GESAMENTLIKE operasie in Westbury het Vrydagaand gelei tot die arrestasie van ag verdagtes op die polisie se most wanted list. Volgens kapt. Kay Makhubele, polisiewoordvoerder, is die arrestasies te danke aan gedeelde intelligensie en samewerking tussen verskeie wetstoepassingsagentskappe. Makhubele sê vier van die verdagtes word aangekla van die moord op die 31-jarige Bradley Saul, wat in Julie in ’n boendoehof vermoor is nadat hy beskuldig is dat hy een van die verdagtes se seun vermoor het. – News24