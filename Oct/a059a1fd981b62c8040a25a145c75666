DIE Franse polisie het die gemummifiseerde liggaam van ’n man gevind wat al ’n dekade gelede oorlede is. Die mummie was in die woonstel van sy 79-jarige seun, het die polisie Donderdag gesê. ’n Polisie-ingeligte sê die gru-ontdekking is in September – drie dae ná die dood van die seun in Saint-Quentin in die noordooste van Frankryk – gedoen. ’n Familielid van die dooie man het sy woonstel gaan skoonmaak en kry toe die uitgedroogde lyk van die pa onder ’n laken. Die man was al 10 jaar dood, sê die bron. Albei mans is aan natuurlike oorsake dood. – AFP