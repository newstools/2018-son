DIE sakeman van Constantia Rob Packham (57) moet ’n nuwe lawyer kry voordat sy verhoor in Februarie begin. Packham staan tereg vir die moord op sy vrou, Gill. Sy het op 22 Februarie verdwyn. Haar lyk is in ’n uitgebrande BMW by die Diep­rivier-treinstasie gevind. In Rob se voorverhoor Vrydag in die Kaapse hoog­geregshof het dit geblyk adv. Ben Mathewson, sy lawyer, is nie beskikbaar nie. Regter Mushtak Parker het verneem adv. Pieter Botha kan oorvat. Botha het Rob verteenwoordig toe hy sy bail-voorwaardes verbreek het deur staats­getuies te kontak, insluitend sy skelmpie. – News24