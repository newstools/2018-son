ABBUBAKER Mobara is te pricey! En dís volgens John Comitis, eienaar van Cape­ Town City, die groot rede waarom hulle die Kapenaar nie na sy tuisstad kan teruglok nie. Mobara, wat nie baie speelkans by Orlando Pirates kry nie, is tans in sy laaste ses maande op die Seerowers se boeke. Comitis het bevestig dat die Citizens dit sterk oorweeg het om die voormalige Ajax Cape Town-speler na die blou helfte van die Kaap te lok. Comitis is van mening dat “Barra”, soos hy genoem word, se veelsydigheid beslis tot City se voordeel kan wees. “Dis reg, ons het belangstelling getoon, maar die finansiële verwagtinge was net te onrealisties,” sê Comitis. Mobara se agent, Lance Davids, het op sy beurt gesê dat hy geen kennis dra nie en dat Mobara nog op “Pirates se boeke is”. Wits en SuperSport United jag Barra glo ook.