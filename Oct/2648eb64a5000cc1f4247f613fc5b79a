NET toe die horlosie middernag strike­, het Blikkiesdorp gebrand. ’n Groep mense het gister net ná middernag op die rampage gegaan en talle huise en karre aan die brand gesteek. Inwoners beskryf die tonele wat afgespeel het as ’n scene uit ’n horror-fliek. ’n Ooggetuie vertel als het begin toe die mob na ’n mert se huis gemarch het op soek na sy bloed. “Die mert was nie daar nie.” Die inwoner sê die mob het toe almal wat in die huis was, begin slaan. “ Die groep mense het toe ook ’n jong man geslaan wat glo daar was om drugs te koop. Hulle het hom ook met bakstene gegooi en vir die dood agtergelaat.” ’n Polisiewoordvoerder, kapt. FC van Wyk, het bevestig die 20-jarige man is op die toneel dood en ’n saak van moord word ondersoek. Maar die drama het nie daar geëindig nie. “Die mense het terug- gekom en petrol op mense se karre en huise begin gooi en dit aan die brand gesteek. “Die betrokke mert se huis is ook afgebrand. “Dit het soos ’n movie gelyk waarin ’n hele city afbrand. “Binne tien minute het tien hokke vlam gevat,” sê die ooggetuie. Die ingeligte sê hy glo sterk die voorval is rasgedrewe, maar hy wou nie verder uitwei nie. Volgens Theo Layne, woordvoerder van die Stad Kaapstad se brand-en-reddingsdienste, weet hulle nog nie wat die oorsaak van die brand is nie. Layne sê toe die brandweer opdaag, was 20 hokke aan die brand. Hy sê sowat 100 mense is dakloos gelaat. Van Wyk sê om die wet in eie hande te neem, is ’n kriminele oortreding. Van Wyk sê hy moedig mense aan om misdaad by die polisie aan te meld en te vertrou dat die cops sulke dinge kan hanteer.