Liewe Antie Mona EK EN my boyfriend is nou al twee jaar saam en woon ook saam. Hy het ’n kind, maar ons het nie enige kinders saam nie. Die afgelope maand kom hy elke aand laat uit die werk. Hy is dan nie lank by die huis nie, loop dan weer en kom eers in die middel van die nag huis toe. Ek is baie lief vir hom. Wat moet ek maak om uit te vind wat die probleem is? – Bekommerd­, WhatsApp Maar, mens, hoekom vra jy hom nie waar hy laatnag so ronddwaal nie? Maak oop jou mond en dring aan op antwoorde. Die
 kans is daar dat jy nie die waarheid by hom gaan hoor nie, maar ten 
minste gaan hy besef jy is nie so vaak soos wat hy dink nie. En dan 
begin jy ’n bietjie rondvis oor waar hy deesdae kuier. Iemand sal wel 
bos kan los en jou vertel wat aangaan.