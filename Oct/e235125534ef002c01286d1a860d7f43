DIE Universiteit van Wes-Kaapland (UWK) het toe nie aan die verwagtinge in die Varsity Cup-sewesrugbykompetisie voldoen nie. Al was hy die gunsteling om die titel te verower, is die Universiteit van Pre­toria (Tuks) Saterdag by die Pi- rates-rugbyklub as die wenner gekroon. Tuks het UWK in die halfeindronde met fisieke spel uitgeskakel. UWK, wat Universiteitesport Suid-Afrika (Ussa) se sewesrugbytitel verower het, moes uiteindelik tevrede wees met die vierde plek. Dit nadat die Nelson Mandela Universiteit die Kapenaars in die uitspeelwedstryd om die derde plek geklop het. Tuks het die Universiteit van Johannesburg in ’n naelbyt-eindstryd met 19-14 slae gegee. Die Stellenbosch Universiteit moes vanjaar met die Plaat-titel tevrede wees. Bowl-eindstryd Hy het die Universiteit van die Vrystaat met 57-10 geklop. Die Universiteit van Kaapstad het die Bowl-eindstryd teen die Walter Sisulu-Universiteit gewen. Hy het met 31-10 geseëvier. Noordwes-Universiteit het die Kaapse Skiereiland-Universiteit van Tegnologie om die sewende plek geklop. 