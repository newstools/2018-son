’N LEIER in praise and worship van Algoapark in die Baai is in die wolke omdat haar eerste gospel single vandag tydens ’n kerkdiens ge-launch word. Humencia van Gent (26) van die Ebenaezer-kerk in Algoapark is ’n ou bekende in gospelkringe. Sy is sedert haar 11de jaar betrokke by praise and worship. Sy het ook in 2017 deelgeneem aan SA’s Got Talent. Haar eerste single is getiteld “My Reward”. Van Gent vertel sy het in 2014 aan “My Reward” begin skryf en sy’t die song al in haar kerk perform. Sy sê sy het jare gehad om aan die song te werk. Van Gent verduidelik sy het die song begin skryf omdat sy in daardie stadium van haar lewe deur “stuff” gegaan het. Herinner Sy sê dis toe dat sy die Heilige Gees vra om ’n song in haar hart te kom sit. Volgens haar is sy toe herinner aan haar lewe en waar sy in daardie stadium in haar lewe was. Van Gent vertel sy’t in 2016 ’n sold-out konsert in die Baai gehad toe sy “My Reward” perform het. Sy is baie trots op haar heel eerste song. Sy beoog om volgende jaar ’n volledige gospel-album uit te bring. Volgens haar het sy in dié stadium reeds vyf songs vir haar nuwe album voltooi. Van Gent sê sy het nooit geweet haar song sal so ’n groot inspirasie vir baie mense wees nie. Volgens haar vind oud en jonk aanklank by haar musiek. Van Gent sê daar is beslis ’n mark vir en ’n behoefte aan gospel songs. Dit gaan meer oor die boodskap wat oorgedra word – nie soseer die musiek nie. Sy het in Februarie opgesign met San Entertainment. Dié single vrou werk egter voltyds in die administratiewe deel van die kerk. Van Gent bedank haar familie, pastore Neville Goldman en Roji Goldman, asook Brent Goldman, wat haar musiek manage, vir hulle support. “My Reward” is van vandag af beskikbaar op die meeste digitale platforms.