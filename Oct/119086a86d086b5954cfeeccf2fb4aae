DIE Madibaz-krieketspan dra die Oostelike Provinsie se T20-kroon, maar daar is ’n vet troosprys vir die Uiten­hage-krieketklub. Die Studente het Uitenhage Saterdag op hul tuisveld by die Nelson Mandela-Universiteit in Port Elizabeth met 37 lopies in die T20 Mayoral Cup-eindstryd geklop. Dis egter Uitenhage, nie die Madibaz nie, wat Saterdag in die Warriors se T20-klubeindstryd sal speel. Dis omdat die Madibaz deelneem aan die T20 Varsity Sports-krieketkompetisie. Uitenhage sal die OP in die eindstryd teen die Grens se wenner, Old Selbornians, in Oos-Londen verteenwoordig. Die Madibaz moes in die eerste halfeindstryd uithaal om die eindstryd te haal. Die Studente het Gelvan­dale eindelik met net twee paaltjies getroef. Uitenhage het dit baie makliker gehad deur Bloemendal met sewe paaltjies te klop. ) Verkorte telkaarte: GELVANDALE t MADIBAZ BLOEMENDAL t UITENHAGE Bloemendal 76 (Z. Patel 2/13, S. Patel 3/20). Uitenhage 80/3 (L. Pietersen 40*, B. Petrus 31*; M. de Monk 2/8). Uitenhage wen met sewe paaltjies. EINDSTRYD: MADIBAZ t UITENHAGE Madibaz 111/5 (K. Jacobs 60; Z. Patel 4/19). Uitenhage 74 (Z. Patel 22; O. Xonxa 2/7). Madibaz wen met 37 lopies.