OUDTSHOORN. – Steel jy, gaan die cops jou jag. Dís die boodskap wat Johan Colla (66) wou oordra toe hy die woord “Polisiehoogte” teen sy huis se muur geverf het. Hy het sy Hop-huisie só versier om jong skollies wat net wil steel, af te skrik. Hy sê: “Elke naweek klokslag besteel ’n klomp tikkoppe mense. “Ook selfs die kleintjies wat na die spaza shop gestuur word, word ge-rob.” Veilig Colla vertel die skrif aan sy muur het hom nou bekend gemaak in sy gemeenskap. “Mense wat besteel word, kom hol hier na my huis toe. “Ek weet nie of dit is oor dit Polisiehoogte genoem word nie. “Maar hulle dink hulle is veilig hier.” Hy sê hy het nog nooit crime ge-like nie en dat dit hom frustreer dat die skollies so steel. Santie Jordaan, ’n gemeenskapswerker, sê hulle is deeglik bewus van hom en hoe hy die diewe probeer afskrik.