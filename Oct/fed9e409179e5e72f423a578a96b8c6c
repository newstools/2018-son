DIE Dieprivier-polisie het Vrydag 04:05 gereageer op ’n call oor ’n rooftog by ’n huis in Evremondeweg, Plumstead. Die klaer het wakker geword toe drie mans met messe sy huis betree het. Hulle wou vuurwapens hê en het die klaer en sy vrou vasgebind. Toe keer hulle die huis om en vat items soos TV’s, ’n gun, selfone, juwele, huisware en ’n onbekende bedrag geld. Hulle is te voet daar weg. Die cops en buurtwag het na hulle gesoek en twee verdagtes (32 en 35) gearresteer. Die meeste van die gesteelde goedere is teruggevind. Die verdagtes sal eersdaags in die Wynberg-landdroshof verskyn. – SAPD