DIE Oos-Kaapse departement van onderwys sê hy is verkeerd verstaan wat ’n LGBTI awareness campaign betref. Verlede week het Edmund van Vuuren, die DA se skadu-LUR vir onderwys, beweer die departement het skole in die provinsie aangesê om details van alle lesbiese, gay, biseksuele, transgender- en interseksuele leerders aan te stuur sodat ’n databasis geskep kan word. Mali Mtima van die departement sê daar was ’n misverstand. “ ’n Memorandum is op 15 Oktober na ál 12 distrikte gestuur om hulle in te lig oor die beplande bewus­makingsveldtog wat in Port Alfred by die Mpekweni Beach Resort aangebied sou word.” Luidens ’n memorandum sou geen leerders die workshop bywoon nie. Dit was bedoel vir onderwysers wat lewensoriëntering gee en mense wat by die skoolbeheerraad betrokke is. “Die geskrewe memorandum waarin inligting oor die leerders gevra word, is na die distrikte gestuur.” Volgens Mtima is die distrikte gevra om die departement te laat weet hoeveel leerders met gestremdhede in hoofstroomskole nie bystand van die staat ontvang nie. Hierdie oudit oor die verskaffing van bystand word kragtens wet vereis, sê Mtima. Geskeduleer Met hierdie inligting wou die departement seker maak daar is gelykvormigheid. Dit sou die hoof­kantoor ook in staat te stel om ’n geloofwaardige databasis van leerders met gestremdhede te hê. Mtima sê: “Geen aktiwiteit of instruksie is aan die distrikkoördineerders gegee om ’n databasis vir die LGBTI-groep te skep nie. “Die enigste aktiwiteit wat oor die LGBTI-groep praat, is die awareness workshop wat vir 30 Oktober geskeduleer was. “Die eenheid vir spesiale programme het nie die email goedgekeur wat na bewering van die hoofkantoor af gekom het nie.” Die departement sê die doel van die LGBTI-werksessie is om bewustheid te skep en afgevaardigdes sensitiewer te maak vir die regte van dié groep. Die workshop wil ook mense se begrip oor seksualiteit verbeter en hulle touwys maak oor die uitdagings wat die groep face. Probleme sluit in haatmisdade, homofobie, transfobie, korrektiewe verkragting en afknouery. Mtima sê: “Die departement distansieer hom van die e-pos. “Ons het ’n interne ondersoek begin en werk baie hard om uit te vind waar hierdie e-pos vandaan kom wat die departement se aktiwiteite en doelwitte verdraai.”