WIE gaan die Springbokke se nr. 9-trui in die afwesigheid van Faf de Klerk dra? Die antwoord op dié vraag word dalk vandag deur Rassie Erasmus, Bok-afrigter, verskaf. Let wel, die groep wat Erasmus vandag aankondig, is net ’n voorlopige groep vir die Bokke se jaareindtoer. De Klerk, die Bokke se beste skrumskakel vanjaar, gaan nie deur sy Engelse klub, Sale Sharks, vir die Bokke se vier toetse vrygestel word nie. Wallis Suid-Afrika kom op 3 November teen Engeland te staan. Die Bokke pak Frankryk op 10 November en Skotland op 17 November. Die Bok-toer kom op 24 November tot ’n einde wanneer die Bokke die span van Wallis pak. Luidens gerugte word Cobus Reinach, wat in Frank­ryk klubrugby speel, as De Klerk se logiese plaasvervanger beskou. Maar dit kan Erasmus onder druk plaas. Daar is kwaai vir die Bok-afrigter geknor oor hy Embrose Papier net 24 minute speelkans in vier toetse gegee het.