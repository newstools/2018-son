CR7 het vir die eerste keer gepraat nadat ’n Amerikaanse model hom van verkragting beskuldig het. Ek sien op mirror.co.uk Cristiano Ronaldo het die week op ’n nuuskonferensie voor die groot game tussen Manchester United en sy nuwe klub, Juventus, hoog en laag gesweer dat hy nie Kathryn Mayorga in 2009 in ’n hotelkamer in Las Vegas seksueel aangerand het nie. Die model het in 2010 ’n groot bedrag by die sokkerster gekry om buite die hof te skik en haar mond te snoer oor die voorval. Maar nou wil sy glo die hele sak patats uitlaat oor wat daai aand in die hotelkamer gebeur het. Die sokkerster sê: “Ek weet ek is ’n voorbeeld. Ek weet dit 100%. Op die veld en ook van die veld af. So, ek glimlag altyd. Ek is hêppie. Ek is geseënd dat ek vir ’n fantastiese­ klub speel. Ek het ’n fantastiese gesin. Ek het vier kinders en ek is gesond. Ek het alles. So, die res interfere nie met my nie. Ek vaar baie goed.” Die 33-jarige speler sê hy en sy lawyers is positief dat hulle die saak sal wen. “Die belangrikste ding is dat ek sokker en my lewe geniet. Natuurlik sal die waarheid altyd uitkom. So, ek’s heel oukei­.” 