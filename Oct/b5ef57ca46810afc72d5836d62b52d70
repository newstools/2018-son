DIE SWD-Arende is in die pylvak om as die kampioene van die Curriebeker se Eerste Liga gekroon te word. Maar eers sal Rynard van As (breier) se troepe die Griffons, wat die verdedigende kampioene is, moet afstof. Dié halfeindstryd word Vrydag op Outeniquapark in George beslis. Die Arende het die uitspeel­ronde afgesluit met ’n sege van 36-7 oor die Oostelike Provinsie. Tweede Die vyf punte wat hulle daarvoor verdien het, het verseker dat die Arende bo-aan die puntelys eindig. Die Valke, wat tweede geëindig het, speel teen die Luiperds in die ander halfeindstryd. Sewe spanne het aan die kompetisie deelgeneem nadat Namibië hom onttrek het.