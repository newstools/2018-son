GEEN resources om hulle job te doen nie. Dít, in die skadu van die mees bendegeteisterde drie polisiëringsgebiede in die Mountweg cluster in die Baai. Dit sluit die Algoapark-, Bethelsdorp- en Gelvandale-polisiestasie in. Volgens Eddie Alexander, die gemeenskapspolisiëringsforum (GPF) se voorsitter van die Mountweg cluster asook van Algoapark, is dit die drie stasies wat die swakste perform. Baie uitdagings staar die GPF-lede elke dag in die gesig. Die grootste struikelblok is die behoefte aan basiese hulpbronne soos vervoer en lugtyd. Oproepe “Ons as GPF-lede word nie gerecognise­ vir ons werk nie. Van ons is langer as 15 jaar op die GPF. Dit raak moeilik sonder payment en transport. Dis nou die tyd dat daar ernstig na stipends gekyk moet word,” sê Alexander. Wayne Jaggers, GPF-voorsitter van Gelvandale, stem saam: “Ons word nie ’n sent betaal of airtime gegee nie. Ek kry baie oproepe. Dan kan ek nie vir die gemeenskap sê ek het nie airtime nie. Ek gebruik my eie foon en kar.” Karen Kemp, waarnemende GPF-voorsitter van Bethelsdorp, sê hulle hande is vasgemaak. “Ons kan ook net sóveel doen met wat ons het. Ons strewe daarna om ons bes te doen vir die gemeenskappe.” Boonop is die re­sources by die stasies nie genoeg nie. “Die mannekrag en voertuie by ons stasies is nie genoeg nie – daar is ’n groot tekort. Dit moet ’n prioriteit wees,” meen Kemp. Verswakte kommunikasie tussen die polisie en GPF’s plaas ook druk op die situasie. Alexander sê die polisie dra die issues nie reg oor nie. Hy meen daar moet beter gewerk word aan die verhouding tussen die GPF’s en die stasies. Afwesigheid van raadslede van die maandelikse GPF-vergaderings is ook vir Alexander ’n rede tot kommer. “Ons nooi besigheidsmense, kerke, nieregeringsorganisasies en alle politieke partye om ons vergaderings by te woon,” sê Alexander. Nóg ’n probleem wat GPF-lede se werk ongelukkig moeilik maak, is die tekort aan rehabilitasiesentrums in die Baai. Rehahn Keown, uitvoerende lid van die Gelvandale-GPF, sê vandat die nuwe dagga-situasie geld, is daar ’n toename van kinders so jonk as ses wat dit gebruik. Hy voeg by daar is net twee sulke sentrums in die noordelike gebiede en dat dwelmmisbruik hand aan hand gaan met gangsterism. “Die war wat ons veg, gaan oor drug territory en poste. Ons wil meer drug centres in ons areas hê. Ons sal ook saam met die polisie werk om drug posts toe te maak,” voeg Alexander by.