OM GESOND te leef, kan jou baie geld spaar. Die voormalige driekamp-­kampioen Hannele Steyn glo dit kos glad nie duur om ’n gesonde leefstyl te handhaaf nie. Inteendeel, sê Steyn, as ’n mens nie na jouself omsien nie, kan dit duur uitwerk, veral as jy boonop mediese sorg vereis. Sy bied ’n lys van die drie dinge waarmee sy geld spaar deur goeie keuses te maak oor haar gesondheid: Steyn sê aangesien sy gereeld oefen en fiks bly, bly sy gesond en herstel sy ook baie gouer van beserings. Sy sê: “Ek kan nie onthou wanneer laas ek ’n verkoue gehad het nie. Goeie leefstylkeuses dra natuurlik daartoe by.” Steyn sê ’n gesonde leefstyl voorkom skete en pyne. Haar siekefonds maak ook seker dat sy jaarliks medies ondersoek word en ’n lid van ’n gym is. Goedkoop Steyn sê om te oefen hoef nie noodwendig duur te wees nie. Daar is goedkoop maniere om jouself in stand te hou, soos: