Liewe Antie Mona EK EN my eksvrou is nou al ’n jaar uit mekaar uit. Ek is A van P en I is van A. Dit het begin toe sy by ’n nuwe werk ingeval en ek elke naweek gewerk het om vir haar en ons kinders te sorg. Min het ek geweet sy jol met iemand anders. Ek het haar later daaroor gevra, toe sê sy ek verbeel my dit. Maar al die tekens was daar. Ek as haar man mag nie aan haar vat nie of ek mag haar nie soengroet nie, want sy het dit ewe skielik gehaat. Ons het gestry, maar ek het vir haar gesê dit is nie moeite werd om ons huwelik weg te gooi nie. Sy het my klere uit ons wendy gesmyt en van my ander goed gehou. Sy het swanger geraak, maar sy sê dit is nie myne nie en haar familie is net so saam met haar. Nou mag ek nie my kinders sien nie. Ons het drie pragtige seuns. Dit is nou ’n jaar dat ek nie my kinders gesien het nie Ek mis my kinders. Wat kan ek doen? – Hartseer, WhatsApp En hier sit en wonder Antie dat as jou pyn en verlange reeds so erg is, hoe jou arme kinders nie moet voel nie. Dis mos darem nie reg dat julle mekaar ’n jaar laas gesien het nie. Maak nie saak wat die issues tussen jou en jou eks is nie, die kids kan nie as ’n pion in julle battles gebruik word nie. Jy as pa is daarop geregtig om jou kinders te sien. Dis
 tyd om ’n draai by ’n maatskaplike werker in hulle area te maak en jou 
situasie te verduidelik. Vra daardie persoon om die bal aan die rol te 
sit sodat jy besoekregte vir jou kinders kan kry. Omdat dinge nie tussen jy en hulle ma uitgewerk het nie, beteken dit nie nou dat hulle ewe skielik niks meer van jou is nie. Hulle
 is jou vlees en bloed en mis jou waarskynlik net so baie, en is 
confused oor hulle nie weet hoekom jy hulle “verlaat” het nie. Hierdie vrou try jou spite deur haar eie kinders te na te kom. Deal met haar domgeid.