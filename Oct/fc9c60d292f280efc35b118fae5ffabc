DIE "Slang-pastoor” wat tydens nagmaal sy gemeente hondvleis gevoer het, gaan moontlik ondersoek word. Die National Council of SPCA’s (NSPCA) sê hoewel hulle geloof en kultuur respekteer, duld hulle nie die onmenslike slagting van enige dier nie. “Dit geld nie net vir dié voorval nie, maar vir enige dier wat as offering gebruik word,” het Meg Wilson, woordvoerder van die NSPCA, gesê. Die omstrede “Slang-pastoor”, Penuel Mnguni, het voorheen ook al rotte en slange vir sy gemeente gevoer. Tydens sy bediening van die hondvleis, het hy in ‘n video gesê dit kan onder meer vigs genees. Die NSPCA vra die publiek om met inligting oor die voorval na vore te kom. – News24