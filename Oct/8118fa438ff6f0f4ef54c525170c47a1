’N SWART rok sal net nooit uit die mode gaan nie. Dit was heel duidelik te sien by dié jaar se American Music Awards wat Dinsdag in Los Angeles gehou is. Die meeste vroue het gegaan vir ’n klassieke swart rok met bykomstighede wat skrik vir niks. As jy dalk ’n wedding het waarna jy moet gaan of volgende jaar in matriek is, gaan dit wys wees om een van dié swart nommertjies as inspirasie te gebruik.