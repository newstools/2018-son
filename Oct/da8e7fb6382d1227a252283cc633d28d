ATLANTIS. – ’n Man wat laas week in die Kaapse hooggeregshof onskuldig bevind is aan moord, mang steeds – vir ’n ánder moord. Die hof het bevind Andrew Hendricks (22) het Brayden Graaf (2) nie vermoor nie. Twee uitvaagsels, Charlton Ranier en Renaldo Geduldt, is skuldig bevind aan moord, poging tot moord, die oortreding van die Wet op die Voorkoming van Georganiseerde Misdaad, die besit van ’n vuurwapen en ammunisie en aanranding. Dít ná die dood van klein Brayden, wat op sy ma se skoot gesit het toe skieters op 22 Oktober 2016 begin losbrand het op mense wat by Babblers Place in Wesfleur gesit en kuier het. Die peuter is in die sy getref. Atleet Ranier en Geduldt sal hulle lot op 16 Oktober hoor. Hendricks was ten tye van die moord uit op R3 000 borgtog. Hy staan nog tereg vir die moord op die kranige atleet Valentino Wil­liams (17). Hy het al verskeie kere in die hof verskyn en bly in aanhouding terwyl die klag nog hangende is. Williams is op Sondag 27 Augustus 2017 ’n hanetree van sy huis in Robinvale koelbloedig afgemaai. Die gr. 10-leerder van die Hoërskool Proteus is vyf keer in die kop geskiet en het op die toneel beswyk. Hy was ’n geliefde klasmaat en leerder met ’n blink toekoms.