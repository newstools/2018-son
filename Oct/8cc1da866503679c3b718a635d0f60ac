DIE polisie van die Strand het met ’n geregtelike nadoodse ondersoek begin nadat ’n man  in die crime office omgeval en gesterf het. Die oorledene was Donovan­ Ricardo Claassen (37). Die voorval het omstreeks verlede Donderdag om 22:40 plaasgevind nadat die polisie ’n huis in Broadlands Park geraid het. Daar is beslag gelê op ’n onwettige vuurwapen, twaalf 9 mm-patrone, 3 groot sakke dagga en 21 klein sakkies dagga. Die polisie het toe die man, sy ma, suster en neef, asook twee ander mense, in hegtenis geneem. Terwyl hy ondervra is, het hy erken die vuurwapen is syne. Hy het toe gekla hy is kortasem. Hy het toe inmekaargesak en is op die toneel dood. Die polisie vermoed geen gemene spel nie.