DIE SWD-Arende het baljaar, maar die Boland­Kavaliers het die kleed­kamer by Outeniquapark met trane betree. Die Arende het die Bolanders Vrydag in George met ’n allemintige 54-28 afgeransel. Die manne van die Suid-Kaap het met dié sege seker gemaak hulle is op 12 Oktober die gasheer vir die halfeindstryd van die Curriebeker se eerste liga. Kanse Rynhard van As, afrigter van die Arende, het gesê hy voel baie op­gewonde oor die oorwinning. “Ek het net nie geweet dit sal so maklik wees nie.” Randall Modiba, Boland se breier, is diep teleurgestel. “Dit gebeur as jy nie jou kanse vat nie. Ons moet wag op die ander spanne se uitslae om te sien of ons vir die semi’s kwalifiseer.”