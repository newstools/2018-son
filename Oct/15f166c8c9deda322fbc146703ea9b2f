OUDTSHOORN. – Die Preston Titus-moordsaak begin volgende jaar in die rondgaande hooggeregshof. Die hof het 25 Februarie tot 22 Maart hiervoor vasgemaak. Die soldaat se weduwee, rdl. Magdaleen Titus­, is saam met Natasha Stuurman, Justice Mooi en Masimthembe “MJ” January van moord met voorbedagte rade aangekla. Weermagbasis ’n Voorverhoor sal op Donderdag 15 November gehou word. Preston is die aand van 4 Desember verlede jaar in sy slaapkamer in die weermagbasis in Oudtshoorn vermoor. Familielede van die vermoorde soldaat het spesiaal uit Worcester gekom om by die hof te wees. “Ons is baie tevrede dat die saak in die hooggeregshof aangehoor sal word,” het Preston se suster, Lusinda Wildschut, ná die hofverrigtinge gesê. Mcebesi Klip is reeds ná ’n pleitooreenkoms 15 jaar tronkstraf opgelê.