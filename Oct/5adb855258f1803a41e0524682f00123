ASOF Sassa-mense nie genoeg sukkel nie, staak werkers wat die grants moet uitbetaal. Miljoene mense sal hierdeur geraak word. Die Wes-Kaapse department van maatskaplike ontwikkeling veroordeel dié ontwrigting. Albert Fritz, Wes-Kaapse minister van maatskaplike ontwikkeling, sê werkers van die vakbond Nehawu staak oor die implementering van die biometriese stelsel. Werkers meen hulle moet ekstra betaal word vir die nuwe funksie wat by hulle werkslas gevoeg is. Fritz sê gister is begunstigdes in Eerste­rivier en Khayelitsha erg geraak toe werkers uit hulle werksplekke stap. Dis kommerwekkend dat baie begunstigdes nog nie uitbetaal is nie en in baie gevalle is dit hulle enigste inkomste. – News24