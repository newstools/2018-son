DIE Suid-Afrikaanse vrouerugbyspan staan reg om hulle eerste internasionale wedstryde sedert 2014 se Wêreldbekertoernooi te speel. Stanley Raubenheimer (foto), afrigter van die vroue-Springbokke, het gister ’n oefengroep van 32 vir ’n toer na Europa bekend gemaak. Die groep gaan tot 28 spelers gesny word wanneer hulle op 30 Oktober vir hulle Europese toer vertrek. Raubenheimer se span gaan wedstryde teen die Verenigde Koninkryk se Armed Forces, Wallis, Spanje en Italië speel. Altesaam 11 spelers het al toetsrugby gespeel.