WILL Smith is eintlik die coolste derra ooit! Dié Amerikaanse ster het mos deelgeneem aan die viral #InMyFeelingsChallenge en nou het hy ’n challenge van sy eie uitgedink! En natuurlik is die internet mal daaroor. Die 50-jarige pa van drie het sy uitgegroeide seun Jaden Smith op sy rug ge-abba en ’n foto daarvan op Instagram gelaai. Nou word dit die #PiggyBackChallenge genoem. Die akteur verduidelik in ’n IG video: “Ek was in die winkel en het jaloers geraak toe ek sien hoe ’n ander derra sy meisiekind abba. Toe laat ek Jaden ook op my rug klim.” Toe nooi hy ander pa’s op IG om ook die #PiggyBackChallenge te doen. Dit lyk mos nou na vet pret!