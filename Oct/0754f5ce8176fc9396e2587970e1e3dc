DIE Build-It-skoletoernooi vir o. 13-spelers bou vinnig momentum. Dis natuurlik ná die Suidelike Distrikte se suksesvolle event wat onlangs by die Beacon Hill Sekondêre Skool in Mitchells Plain aangebied is. Die toernooi word onder die vaandel van Suid-Afrikaanse Skolesokker (Sasfa) gehou. Die vraag op almal se lippe is wie gaan by Sonwabo Primêr, wenner van die eerste been van die toernooi, aansluit. ’n Groot deel van dié vraag kan beantwoord word wanneer die loting Dinsdag by Build-It Ottery se hoofkwartiere plaasvind. Die toernooi vind op 10 November by die Hoërskool Zeekoevlei plaas.