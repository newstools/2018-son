DIE polisie van Nyanga het seker gemaak twee vermeende rowers kom hulle moses teë. Hulle het die mans gesoek oor ’n robbery Donderdagaand in die Cyril Rama­phosa- informele nedersetting. Die klaer in die saak was saam met die polisie. Hy het die mans uitgewys wat hom na bewering beroof het. Die verdagtes het probeer wegkom om arrestasie vry te spring, maar vergeefs. Albei mans (27 en 28) is deursoek en drie vuurwapens is in hulle besit gekry. Toe die cops die shack deursoek, het hulle ’n handgranaat gevind. Die verdagtes loop waarskynlik môre hof in Athlone op klagte van die besit van onwettige vuur­wapens en ’n gevaarlike ploftoestel. – SAPD