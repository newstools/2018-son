‘N MAN is Donderdagmiddag in Bonteheuwel gearresteer kort ná hy ‘n ander man in sy kar doodgeskiet het. Die twee konstabels van die metropolisie, wat die arrestasie uitgevoer het, het ook ‘n vuurwapen en lewendige ammunisie gekonfiskeer. Die konstabels was by die metropolisie se headquarters in Bonteheuwel toe hulle die skote gehoor het. Hulle het gesien hoe die verdagte die pad oorsteek en het hom agternagesit. Hulle het hom om ‘n hoek ingewag. Die verdagte het later, met die vuurwapen nog in sy hand, binne die metro cops gehardloop.. Dit is nog onduidelik of die voorval bendeverwant is. Die man is na die Bishop Lavis-polisiestasie geneem.