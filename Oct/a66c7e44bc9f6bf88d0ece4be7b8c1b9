SY HET haar aan drank vergooi, heeltyd swart gedra en aggressief teenoor haar familie opgetree. So het ’n huilende Cheryl Zondi (22) gister in die Baaise hooggeregshof getuig. Zondi was een van Timothy Omotoso (59), die vermeende Nigeriese sekspes-pastoor, se beweerde seksslawe. Sy beweer Omotoso het haar vanaf haar 14de jaar seksueel gemolesteer nadat sy lid geword het van Omotoso se kerk, Jesus Dominion Inter­national (JDI). Volgens Zondi het haar ouers haar in 2014 na ’n terapeut gevat toe sy vreemd begin optree. Toe past. Omotoso se lawyer, Peter Daubermann, haar vra hoekom sy nie destyds die polisie om hulp genader het nie, het sy gesê sy het nie die polisie vertrou nie. Die rede hiervoor was oor Omotoso cops in Durban gehad het as protokol-waarnemers. Sy beweer daar was cops wat hulle polisiebaadjies uitgetrek en op die grond gegooi het vir Omotoso om daaroor te loop. Zondi het getuig sy het op 3 Augustus 2015 ontsnap en alle bande met die kerk verbreek. Dit was nadat sy die JDI-kerk vir die tweede keer gejoin het. Volgens haar het sy moeg geword daarvan om past. Omotoso heeltyd te please. “Hy het almal vertel ek is goed in die bed.” Kort hierna het Daubermann ’n vliegtuigkaartjie van Omotoso aan die hof voorgehou. Die vlugkaartjie, wat in Omotoso se naam is, bewys Omotoso het op 11 Junie 2015 van Durban af na Amerika vertrek. Hy het op 22 Junie teruggekeer na Durban. Toe Daubermann by haar wou weet hoekom sy nie dié geleentheid gebruik het om te escape nie, het sy gesê sy het nie geld gehad nie. Volgens Zondi het sy nie daaraan gedink om vriende of familie om hulp te vra nie. Hierop het Daubermann geantwoord: “Dit is absoluut absurd. Dit het nie so gebeur nie.” Zondi beweer Omotoso het haar in Durban, Port Elizabeth, Richardsbaai, Kaapstad, Oos-Londen, Gauteng, Israel, Nigerië, Secunda en Bloemfontein verkrag. Toe Daubermann haar vra hoekom daar in die klagstaat staan dat Omotoso haar net op vier plekke gerape het, het sy geantwoord sy het die staat gesê sy is op ál hierdie plekke verkrag.