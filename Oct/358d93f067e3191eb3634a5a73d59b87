GEORGE. – Hulle het hulle simpel gewag vir Hop-huise, maar nou word hulle in die nuwe huise rot en kaal besteel. Die intrekkers was jolly en vol smiles toe die huissleutels aan hulle oorhandig is. Maar toe kry die inwoners ’n wrede wake-up call omdat hulle huise die een ná die ander besteel word. Selfs die goed wat buite in hulle yard is. Steellys Hulle wys vinger na inwoners van shacks met lang vingers wat nie ver weg van die nuwe huise bly nie. Flat screen TV’s, musiekbokse en wasgoed op die draad is glo gewilde items op diewe se steellys. Mxoli Bangiso (56) het 17 jaar gewag vir ’n huis met die gerief van ’n binne-toilet. “Toe ek in my shack gebly het, het ek nooit diefstal gehad nie. En by die shacks staan die gemeenskap saam teen skollies. Nie hier nie. “Daar was altyd iemand wat jou blyplek oppas.” Bangiso sê al die geriewe in die huise, waaraan hulle nie voorheen gewoond was nie, vervreem die inwoners van mekaar. Nobomi Pataza (54) het al twee keer deurgeloop. “My ketel, koper-ornamente en blikkieskos is al gesteel.” Lukhanyo Khohliso van die organisasie Sanco sê: “Die nuwe inwoners moet eers aanpas in hulle nuwe gemeenskap en dan leer om saam te staan as gemeenskap.  Hulle moet ook onthou om altyd die polisie te skakel.”