DIE man wat daarvan beskuldig word dat hy ‘n sewejarige meisie in 'n toilet by ‘n Dros-restaurant in Pretoria verkrag het, het vandag weer in die hof verskyn. Die voorval het wyd reaksie ontlok toe ‘n video van die beskuldigde kort ná die voorval op sosiale media gedeel is. Vanoggend het politieke partye, burgerregtegroepe en gemeenskapslede die hofverskyning bygewoon. Solly Msimanga, Tshwane-munisipaliteit se burgemeester, was onder die hofgangers. Die beskuldigde se prokureur, Rian du Plessis, het aan die hof gesê sy kliënt is na die voorval deur ‘n omstander met ‘n gebreekte bottel aangerand. Volgens die beskuldigde is hy ook deur polisielede van die Silverton-polisiestasie geskop terwyl hy push-ups moes doen.Hy is glo ook met 'n belt aangerand. Die beskuldigde is nie gevra om te pleit nie en sal in aanhouding bly. - News24