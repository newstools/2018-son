PRINS Harry en Meghan Mar­kle steur hulle nie aldag aan die reëls vir koninklikes nie. Ek lees op E! News die tweetjies het Dinsdag afgewyk van die reëls toe Harry ’n jong meisie raaksien wat baie soos sy vrou lyk. Dit was toe hulle fans buite die Sydney Opera House in Australië gegroet het. Die rooikop het met die meisie gesels en sy swanger vroutjie geroep. Dié sê toe sy hou van die girl se T-hemp met die woorde “I love your shirt” daarop. Harry het toe gevra of hy ’n foto van vroulief en die meisietjie kan vat. ’n Onlooker merk toe op die meisie lyk baie soos die hertogin van Sussex toe sy ’n kind was. Die hertogin sê toe sy wou presies dieselfde sê. Harry het toe die meisie, sy vrou en twee ander vroue gekiek. Voorheen het Harry, Me­ghan en ander koninklikes nie foto’s saam met mense geneem of memorabilia vir fans onderteken nie. Dié keer was dit duidelik tyd om die reëls te oortree.  