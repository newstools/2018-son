DIE Amerikaanse grapjas Chris Tucker­ is op pad Kaap toe. Hy gaan op 7 November optree by die Grand Arena in GrandWest. Kyk, dié komediant het geen bekendstelling­ nodig in Suid-Afrika nie. Ons het ons mos almal simpel gelag vir elke fliek in die Rush Hour-franchise, en nou kom hy hier om ons te vermaak. Elouise Matthys, die publisiteit- en promosie-bestuurder by GrandWest, sê hulle is opgewonde om gasheer te speel vir die suksesvolle grapjas. “Chris Tucker is tans op pad om sy suksesvolle komedie-toer in Amerika en ander plekke wêreldwyd­ te doen voordat hy Kaapstad toe kom. “Sy show het al baie lof van oor die wêreld heen ontvang. “Ons is baie opgewonde om hom hier te host.” Die begin prys van kaartjies vir die show is R460. Dit kan gekoop word deur Big Concerts en Computicket. Die show begin 20:30, maar die deure word reeds teen 19:30 oopgemaak.