AT LAST – ’n dak bo hulle kop. Daar was gister groot vreugde in die Strand toe mense sleutels vir hulle splinternuwe huise ontvang het. Die nuwe Dr. Allan Boesak Village-behuisingsprojek maak voorsiening vir 547 wooneenhede en is teen R146 miljoen gebou. Die mayor van Kaapstad, Patricia de Lille, het die sleutels oorhandig. Die begunstigdes is mense van die plakkerskampe Beverly­ Hills, Dark City en Morkel Cottage­. Die projek, wat in 2006 begin is deur die Helder-berg-subraad, was nie sonder teenspoed nie. Dit het aanvanklik vir meer as 1 000 huise voorsiening gemaak, maar is drasties verminder nadat ’n bedreigde plantspesie op ’n deel van die grond gevind is. Volgens Clara Fourie, een van die begunstigdes, het sy en haar man Piet meer as 18 jaar in ’n plakkerskamp gebly. In dié tyd was hulle slagoffers van ’n brand waarin hulle alles verloor het. Faeeza Latief, ’n ma van twee kinders, kon nie haar emosies inhou toe sy haar sleutel ontvang nie. Sy het baie jare in Morkel Cottage gewoon. Beverly Robertson, ’n gestremde vrou, sê sy en haar gesin is baie bly vir die huis en kan wag om in te trek nie.