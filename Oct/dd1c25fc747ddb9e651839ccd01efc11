JUSTIN Dill het sy hand opgesteek vir die Cape Cobra- breier Ashwell Prince om hom raak te sien. Dié 23-jarige naatbouler het tien paaltjies in die Westelike Provinsie se provinsiale meerdaagse wedstryd teen die Noord-Kaap platgetrek. Die WP het die wedstryd, wat op Nuweland beslis is, met tien paaltjies gewen. Die boorling van die Oos-Kaap het in die eerste beurt 5/43 in 19 beurte laat kantel. Hy was ewe giftig in die tweede beurt toe hy 5/69 geneem het. Sluit Dit het sy totaal op die nasionale ranglys ná net twee wedstryde tot 12 geneem. In dieselfde kragmeting het die kolwer Matthew Kleinveld 166 in die Kapenaars se eerste beurt opgestapel. Dit het grootliks bygedra daartoe dat die WP sy eerste beurt op 502/4 kon sluit. Goeie boulwerk met Dill aan die spits het die besoekers in hul eerste beurt tot 201 beperk, terwyl hulle in hul tweede beurt almal vir 308 uitgehaal is. Die span van Paul Adams (afrigter) moes toe net sewe lopies in hul tweede beurt vir ’n oorwinning aanteken.