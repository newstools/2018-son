DIE 19 beskuldigdes in die saak van die aanval op ’n KwaZulu-Natalse moskee het gister in camera in die hof verskyn. Die saak hou ook verband met ’n string gevalle waar plofstowwe in winkelsentrums in Durban geplaas is. Cops buite die hofdeure het aan die media net bevestig dat die saak binne verhoor word, maar dat die publiek nie toegelaat word nie. Selfs die hof se venster was met papier toegeplak sodat mense nie die beskuldigdes kon sien nie. Taakspan Die beskuldigdes sal heel moontlik op klagte van moord, poging tot moord, afpersing, ontvoering, die oortreding van die wet op plofstowwe en brandstigting teregstaan. Die beskuldigdes is die afgelope Vrydag deur ’n gesamentlike taakspan van die polisie in hegtenis geneem in en om Durban. Volgens brig. Hangwani­ Mulaudzi het die polisie verskeie items by die verdagtes gekonfiskeer. In een van die huise is ’n persoon aangetref wat aangehou word in kettings en ondervoed is. – News24