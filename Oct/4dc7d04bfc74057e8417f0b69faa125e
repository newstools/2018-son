DAAR is werklik min aktiwiteite so lekker soos tuinmaak. ’n Mens is een met die natuur; dis ’n lekker gevoel om jou eie plante – blomme, groente, wat ook al – te kweek; en natuurlik is tuinmaak ’n gesonde aktiwiteit. Dit is ook so dat tuinwerk – maak nie saak hoe groot of klein die tuin nie – ’n sosiale aktiwiteit kan wees deurdat dit inwoners van gemeenskappe kan verenig. Dis mos lente en volgende Sondag, die 21ste, is dit jaarlikse nasionale Tuindag. Dis die idee van ’n groep entoesiastiese tuiniers en dis nou die derde jaar dat Tuindag gevier word. Die idee daaragter is om Suid-Afrikaners bymekaar te bring om hul tuine opnuut te waardeer en dit met ander te deel. Tuindag-kompetisie So, trotse tuinier, vat ’n blaaskans en nooi jou bure, vriende, familie, wie ook al om die dag saam met jou in jou tuin te kom vier. En óns nooi ál ons lesers om hulle tuine met ons te deel in ons jaarlikse kompetisie op Tuindag. As jy inskryf daarvoor, kan jy een van 10 Pick n Pay-koopbewyse van R500 elk wen. Dit maak nie saak wat jy in jou tuin kweek nie, en dit kan selfs ’n gemeenskapstuin wees waarin statige kool- en blomkoolkoppe pryk – skryf net in vir die kompetisie. En dit maak nie saak wat die grootte of uitleg daarvan is nie, net solank jy dit met ons deel. So, wat moet jy doen om aan die Tuindag-kompe­tisie deel te neem? Neem foto’s van jou in jou tuin op Tuindag en e-pos dit: info@3cubemanagement.co.za Die kompetisie sluit op 26 Oktober. So, besluit nou hoe jy Tuindag op 21 Oktober wil vier en met wie. Op die Tuindag-webwerf by gardenday.co.za is ’n ampte­like, gratis digitale Tuindag-uitnodiging. Download dit en maak soveel drukstukke daarvan as die getal gaste wat jy wil nooi en stuur dit dan aan elkeen van hulle. Hier is ’n paar idees oor wat jy kan doen: Gaan na gardenday.co.za vir meer idees oor en inspirasie vir Tuindag en volg ons op sosiale media.