MTHIWEKHAYA Nabe se sprankelende boulvertoning is gister oorskadu deur die Cape Cobras se kolf-ineenstorting. Nabe het gister op ’n winderige Nuweland sy eerste fiver (5/60) in franchise-krieket geneem. Dit is ’n vroeë verjaardagpresent vir Nabe, wat môre sy 23ste verjaardag vier. Nabe is lid van die Cape Cobras se blitsaanval wat die Dolphins in ’n meerdaagse game die stryd aansê. Maar dit is die besoekers se naatbouler Robbie Frylinck wat die Cobras se kolwers omtrént aan die bewe gehad het. Die Cobras steier op 45/4 met Pieter Malan (18*) en Kyle Verreynne (0) wat vandag die beurt sal kom voortsit. Verandering Frylinck het die eerste drie paaltjies geneem, wat die Cobras in ’n stadium op 3/44 bokspronge laat maak het. Ashwell Prince (breier) het een verandering aangebring aan die span wat verlede week die Titans geklop het. Vernon Philander speel in die plek van Jason Smith. Dane Piedt, kaptein van die Cobras, het die besoekers ingestuur om eerste te kolf. Philander, wat in sy eerste wedstryd dié seisoen vir die Cobras speel, het 2/34 in sy 14.3 beurte geneem. Die besoekers is kort ná die koeldrank break vir 225 in 59.3 beurte uitgehaal met Cody Chetty wat 71 lopies in moeilike toestande aangeteken het.