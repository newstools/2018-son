SUUR Samantha is nou Sorry Samantha. Die nare stiefsussie van Meghan Markle wil nou jammer sê aan die hertog en hertogin van Sussex oor ál hulle “misverstande” van die verlede. Dit volg oor daar nou ’n koninklike broodjie bak. Prins Harry se vrou en haar familie sit mos lankal nie om dieselfde vuur nie, veral nadat hulle sulke lelike comments voor en ná die royal wedding gemaak het. Maar nou sê suur Samantha aan DailyMailTV die koms van die baba het die situasie heeltemal verander. “Almal moet nou net hulle mond hou en toelaat dat hierdie ’n great oomblik vir hulle is, vir die wêreld, vir die familie,” sê sy. Sy het ook vroeër dié week saam met The Sun oor haar mooi stiefsus se broodjie gepraat. “Dit maak dat alles wat in die afgelope jaar gebeur het, net verdwyn. Ek wil hê Meghan moet gelukkig en kalm wees, asook vrede hê. Almal moet positief wees.” Sê maar ék was Meghan, dan het ek daai nare familie nie naby my bloedjies laat kom nie.