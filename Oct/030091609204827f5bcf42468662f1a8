Liewe Antie Mona EK HET drie jaar gelede ’n ou ontmoet en hy wil my nie uitlos nie. Ons het ’n jaar gevry voordat ek uitgevind het dat hy getroud is. Ek het swanger van hom geraak, maar die kind verloor. Toe sy vrou uitvind van my, het hy vir haar gesê ek is ’n Facebook stalker. Sy glo hom, maar nou wil hy my nie uitlos nie. Hy sê ek seks beter as sy vrou en hy mis my baie. Ek het gesê ek gaan sy vrou sê. Nou wil hy my geld gee om dit nie te doen nie. Antie, ek is moeg van hom. Wat stel Antie voor moet ek doen? – Raadop Nee wat, laat hy sy geld hou. Vat daai boodskappe en wys dit vir sy vrou sodat sy kan sien wie die eintlike stalker is. Hy wil duidelik nie hê sy vrou moet weet van jou nie. So, dáái is jou leverage om van dié jagse laspos ontslae te raak. Dis tyd dat sy vrou weet presies wat haar man aanvang.