DIE voormalige raadslid van Durban wat  in ‘n Facebook-video vir pres. Cyril Ramaphosa ‘n k****r genoem het, is vir sielkundige waarneming gestuur. Dié bevel is vandag in die Verulam-familiehof gemaak nadat die staat daarvoor aansoek gedoen het. Kessie Nair staan tereg op ses klagte van crimen injuria en twee vir die aanhitsing van openbare geweld. Nair gaan vir 28 dae by die Fort Napier-hospitaal in Pietermaritzburg ingeboek word. Nair se twee broers sowel as sy eksvrou het beëdigde verklarings ingedien waarin hulle sê hy is nie geestelik gesond nie. Nair is ’n ou customer in die hof.Hy is in 2005 weens bedrog vir ses jaar tronk toe gepos.In sy video blameer hy Ramaphosa vir alles van bedrog, armoede en die hoë misdaad­syfer tot swak gesondheidsorg, verdrukking en selfs hoogverraad.Hy het ook gesê hy is bereid om die res van sy lewe te mang of ’n bullet te vat, maar “die waarheid maak seer”.