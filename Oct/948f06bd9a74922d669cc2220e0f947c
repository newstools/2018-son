Die Passassierspoorvervoeragentskap van Suid-Afrika (Prasa) is deur die howe verplig om te voldoen aan die veiligheidsvereistes van die spoorveiligheidsreguleerder (RSR).Vrydag se hofbeslissing is in ‘n toesighoudende bevel deur die Noord-Gautengse hooggeregshof gemaak.“Hierdie is ‘n saak van nasionale belang,” sê regter Cassim Sardiwalla in sy beslissing.Sardiwalla het ook Prasa se verantwoordelikheid om ‘n veilige spoorwegbedryf erken, vir werkers en pendelaars – wie afhanklik is van die vervoermiddel.Verlede Vrydag het die RSR ‘n opskortingskennisgewing aan Prasa gegee. Sondagmiddag het Prasa ‘n dringende aansoek voor die hof ingedien, om die opskortingkennisgewing nietig te verklaar.Madelein Williams, woordvoerder van die RSR, sê hulle verwelkom die hofbevel.“A.g.v die hofbevel het die RSR die opskorting teruggetrek.“Gevolge van die hofbevel verplig Prasa om te voldoen aan die veiligheidsvereistes, soos in die veiligheidspermit deur die RSR voorgeskryf is.” Die hofbevel, waarvan Son ‘n het, verplig Prasa ook om gereeld terugvoering te gee aan die RSR en Sardiwalla.Williams bevestig dit en voeg by: “Die RSR moet ‘n bewys aan die regter gee dat Prasa voldoen aan die veiligheids vereistes.”  