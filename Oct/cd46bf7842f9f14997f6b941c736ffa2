OUDMIN. Pik Botha (86) is in sy huis in Pretoria oorlede, het sy familie Vrydagoggend bevestig. Die politikus en pa van vier word onthou as iemand wat die einde van apartheid lank voor die res van die Nasionale Party gesien kom het. Teenstanders sê wel die ANC het Botha nooit juis vertrou nie. Al was hy bereid om gesprekke te voer, het hy apartheid ook verdedig. Die aktivis prof. Ben Turok (91), wat in die 1990’s ’n senior ANC-LP was, het gesê Botha het ’n reputasie gehad dat hy ’n tweegesig was. – News24