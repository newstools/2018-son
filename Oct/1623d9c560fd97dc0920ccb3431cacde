VYF stakende werkers van die MyCiti-busdiens is vanmiddag gearresteer. Dié werkers wou glo die busstasie by die civic centre ontwrig. Die gearresteerdes is deel van honderde ander werkers wat sedert verlede Maandag op ‘n unprotected strike is en voor die civic centre betoog. Stad Kaapstad het verlede Donderdag ‘n dringende hofbevel bekom om MyCiti-passasiers, -personeel en -bates te beskerm. Brett Herron, mayco-lid oor vervoer, sê in ’n verklaring, werkers het ongeag die hofbevel, steeds voortgegaan om werkers te intimideer. Skokgranate is deur die polisie gedurende die arrestasies gebruik. Die kontrakteurs van die Stad en het ook stappe geneem om  stakende werkers af te dank wat aan die unprotected strike deelneem.