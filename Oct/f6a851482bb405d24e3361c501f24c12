KARMA is ’n bitch. Sekondes nadat ’n man sy vrou met ’n byl aangeval het, het ’n kar hom dood­gery. Dié voorval het Dinsdag omstreeks 21:15 op die R300-snelweg net ná die Stellenbosch Arterial-afdraai gebeur. Ernist Mangwanda (39) kom oorspronklik van Zimbabwe af. Ernist sê sy 32-jarige broer, Te­dius, en sy vrou, Phuthse Ma­m­gooli (27), se huwelik was op die rotse. Volgens Ernist het Mamgooli onlangs teruggekeer van haar tuisdorp in Lim­popo af. Sy het daar ’n boy­friend gehad. Ernist, ’n taxi driver, vertel: “Ek het Dinsdagaand na hulle huis in Crossroads gery om te gaan inloer omdat hulle deur ’n moeilike tyd gegaan het. “My broer was duidelik woedend toe ek daar kom. “Ek het besluit dit sal beter wees as Phutshe vir ’n paar dae by my kom bly totdat dinge kalmeer.” Tedius het toe besluit om ook saam te ry. Die couple het agterin die taxi geklim. Ernist sou sy broer nog Woensdag­oggend ’n lift werk toe gegee het. Hy sê: “Ek was nog besig om op die R300 te ry toe ek geluide van agter hoor. “Toe ek in die spieël kyk, het ek net gesien hoe hy haar met ’n byl slaan. “Ek het nie eens opgelet hy klim met ’n byl in die taxi nie. “Ek het onmiddellik agter die geel lyn afgetrek.” Volgens Ernist het sy broer die sliding door oopgemaak en uitgeklim. ’n Aankomende kar het hom getref. Hy is op die toneel dood. Ernist sê dit het vir hom gelyk of sy broer voor die kar inspring. Volgens ’n ingeligte moes die paramedics die groen VW Polo wat Tedius gestamp het, oplig om sy liggaam uit te kry. Die driver van die kar het gister gesê hy wil nie nou al oor die voorval praat nie, want die ongeluk is nog “te vars”. Ernist sê sy skoonsuster herstel mooi in die Tygerberg-hospitaal. ’n Polisiewoordvoerder, kapt. FC van Wyk, sê die cops ondersoek ’n saak van strafbare manslag.