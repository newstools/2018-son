PEP Guardiola, bestuurder van Manchester City, het sy span se oorwinning van 1-0 oor Tottenham Hotspur as ’n “great sege” beskryf. Riyad Mahrez se doel vroeg in die stryd het die Cityzens weer in die top-posisie in die Premierliga geplaas. Guardiola het in dieselfde asem ook erken “die swak toestande van die Wembley-stadion” het gehelp met die sege. Dis omdat die Jacksonville Jaguars en Philadelphia Eagles Saterdag ’n NFL-stryd daar gespeel het. “Dit was ’n great sege in die spesiale toestande teen een van die mees fisieke spanne in Europa. Ek is bly ons het gewen,” aldus Guardiola. – AP