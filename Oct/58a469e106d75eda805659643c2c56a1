’N BAAISE vrou het Saterdag byna verkluim nadat sy byna twee uur lank in haar life jacket in die see gedryf het. Haar seun het nie haar noodoproepe beantwoord nie omdat hy nie die nommer herken het nie. Die vrou en ’n vriend het gesurfski. Sy het van hare afgeval. ’n Woordvoerder vir die Nasio­nale Seereddings­instituut (NSRI), Craig Lambinon, sê die surfski het van haar weggedryf. Geïgnoreer Die vrou het haar vriend en seun langer as ’n uur probeer bel. Die seun het die oproepe aanvanklik geïgnoreer omdat hy die nommer nie as sy ma s’n herken het nie. Eers nadat sy aanhoudend gebel het, het hy sy foon geantwoord. Hy het die NSRI laat weet. Sy is dadelik na ’n plaaslike hospitaal geneem waar sy oornag behandel is vir erge hypothermia.