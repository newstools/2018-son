DIT was nie sommer net ’n skoonheidskompetisie nie. Die wenners van KK&PP se beauty pagent gaan nou ’n groot verskil in hul dorpie, Laingsburg, maak. Die maatskappy Kingdom Kids & Prospering Parents (KK&PP) het dié kompetisie gehou waarin ’n hele paar wenners in verskillende kategorieë gekroon is. Fokus Dis deel van KK&PP se jeug- en vrouebemagtigingsprojek in Laingsburg. In die eerste kategorie is Little Miss KK&PP bekroon. Die wenner en haar prinsesse gaan fokus op vroeë kinderontwikkelingsprogramme. Miss Junior KK&PP gaan die voorkoming van tienerswangerskappe in Laingsburg takel. Dan is daar Mr Jun­ior KK&PP en sy prinse, wat sportontwikkeling gaan bevorder. Miss Youth KK&PP en haar prinsesse gaan fokus op jeug­bemag­tiging, werkloosheid en verdere studie ná matriek. Mr Youth KK&PP gaan probeer om die betrokkenheid van derras in Laingsburg te bevorder. In die laaste kategorie gaan Mrs KK&PP en haar prinsesse fokus op vrouebemagtiging en kwessies soos gesinsgeweld, werkloosheid en armoede.