DIE polisie is opsoek na ‘n man in sy 30’s vir ondervraging ná 'n 10-jarige seun verlede maand amper buite ‘n skool ontvoer is. Die voorval het op 5 September plaasgevind. Volgens die seun het hy ná skool by die hek uitgestap toe hy ‘n wit motor daar sien staan het. ‘n Onbekende man het hom geroep en gesê hy moet in die kar klim. Die seun het bang geraak en terug skool toe gehardloop. Die verdagte is ‘n skraal donker swart man met ‘n scar op sy regterwang. Enigeen met inligting oor die voorval kan AO Paul Wolmarans van die Mitchells Plain se eenheid vir gesinsgeweld en seksuele misdade bel by 081 283  0007.