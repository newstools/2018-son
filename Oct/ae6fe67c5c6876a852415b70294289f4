’N TOTAL shutdown word beplan weens die vermeende Nigeriese sekspes-pastoor Timothy Omotoso (59) se Jesus Dominion International-kerk in die Baai. Die leierskap van die ANC se Vroue- en Jongvroueliga in die Metro, die South African Federa­tion of Trade Unions (Saftu) en die EFF het dié aankondiging Vrydag op ’n media briefing in die stadsaal gemaak. Die aanloop tot die shutdown begin vanoggend met ’n picketing voor die kerk in Noordeinde. Die leierskap wil die publiek mobiliseer om te join. Die shutdown kom nadat een van Omotoso se vermeende seksslawe, Cheryl Zondi (22), die land verlede week geskok het toe sy in die Baaise hooggeregshof onthul het hoe hy haar sedert 14-jarige ouderdom seksueel gemolesteer en geseks het. Oor of dit nie early days is vir die leierskap om die kerk nou al te wil toemaak nie – terwyl die verhoor nog in sy kinderskoene is – het Mzikazi Nkata, Saftu se streeksekretaris, haar stem dik gemaak. Nkata het uitgevaar dat die rate­ van verkragting deesdae só hoog is, maar daar word van mense verwag om stil te bly omdat dit kwansuis nog early days is. Sy het bygevoeg vir elke voorval van geweld in ons land wat gender-based­ is, sal aksie geneem word – of dit nou early days is of nie. Nomafa Sinetile van die ANC-vroueliga sê dit is duidelik dat baie jong mans en vroue besig is om uit te kom in support van hierdie girls. “In die lig hiervan kan ons nie wag vir die verhoor om eers klaar te maak voordat ons ons monde oopmaak nie. Teen daardie tyd is dit reeds te laat,” het sy verduidelik. Volgens Sine­tile gaan hulle dit hulle werk maak om uit te vind wie die eienaar van die kerkgebou is en hoe Omotoso sy sertifikaat in dié verband bekom het. Sinetile gaan verder: “Ons sal nie die kerk binne een dag kan sluit nie. Die gemeenskap moet ons daarmee help.” Die leierskap sê in ’n gesament­like verklaring: “Ons kan nie toelaat dat ons mense só gemanipuleer en mislei word in die naam van God nie.” Die leierskap sê hulle staan vierkant agter Zondi en diegene wat nog teen Omotoso moet getuig. “Ons meisiekinders gaan nie deur dié monster geïntimideer word nie.”