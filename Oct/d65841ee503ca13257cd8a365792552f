AS JY ’n bietjie lag-medisyne nodig het, moet jy Saterdagaand uitstiek by die Big 5 Comedy Show in GrandWest se Grand Arena. Dink net – vyf van die grootste komediante in Mzansi: John Vlismas, Joey Rasdien, Stuart Taylor, Tumi Morake en Jason Goliath. En asof dit nie genoeg is nie, gaan DJ Ready D seker maak jy skud jou biscuit op sy mixing skills. Ons het met die skreeusnaakse Joey (42) gesels oor wat jy by die comedy show kan verwag. Joey sê dat hulle met die show ’n aangename, intelligente en skreeusnaakse kyk na Suid-Afrika gee. Hy voeg by dat hierdie nou reeds die vyfde aflewering van The Big 5 is en dat die vyf van hulle nou al dik brasse is, wat mekaar baie goed ken. Jy moet hierdie een beslis nie misloop nie, want Joey voeg by dat dit dalk die laaste keer gaan wees dat ál vyf hierdie groot komediante op een verhoog gaan verskyn. Kaartjies vir die show kos R180 en kan by Computicket gekoop word. Beantwoord net die vraag: Hoeveel komediante gaan op die verhoog wees? SMS jou antwoord en jou naam na 35128. 