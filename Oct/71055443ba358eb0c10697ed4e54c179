EEN van Hannah Cornelius se vermeende moordenaars was lekker aktief op Facebook voordat sy tjank afgetrap is. Geraldo Parsons het amper elke dag ’n nuwe Facebook status gehad en vars foto’s van sy geliefdes, wat ook sy kids insluit. Hy het ook in Augustus ’n profielfoto van een van sy hofverskynings gehad. Parsons, Vernon Witbooi, Eben “Ses” van Niekerk en Nashwill “Pikes” Julies loop saam hof vir die moord op en verkragting van Hannah. Sy is dood aan ernstige kopbeserings en steekwonde in die nek. Gechat Die staat voer aan hulle het ’n groot rots op haar kop gegooi. Parsons het nie net statusse gelaai nie, maar lekker terug gechat met geliefdes. Sy laaste post was van sy kids se verjaardagpartytjie. Op Vrouedag het hy ’n foto gedeel van ’n man wat ’n vrou slaan. Sy inskrywing by die foto was: “’n Man wat ’n vrou slaan, is nie ’n man nie.” Gister is sy Facebook account gesluit nadat die polisie ’n ondersoek gelas het om vas te stel hoe hy dan toegang tot ’n selfoon het.