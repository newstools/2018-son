HY BEWEER steeds Antie Pat is ’n liegbek. Dis die mission waarop die sakeman Anthony Faul is. Daarom wil Patricia de Lille, mayor van die Stad Kaapstad, hom vir R1 miljoen sue. De Lille het die naweek gesê sy gaan die Johannesburger dagvaar nadat hy beweer het sy het hom ’n paar jaar gelede met miljoene probeer omkoop vir ’n tender van die Stad Kaapstad. Faul het gister gesê De Lille lieg vir Kapenaars. De Lille het gesê sy gaan hom dagvaar nadat die nasionale vervolgingsgesag (NVG) haar ingelig het dat die saak teen haar weens ’n gebrek aan bewyse teruggetrek is. Faul het JP Smith, burgemeesterskomiteelid, vroeër vanjaar oor die voorval gebel. Hy’t beweer De Lille het ’n omkoopgeskenk van R5 miljoen­ kontant geëis sodat­ die tender waarvoor hy by die Stad aansoek gedoen het, goedgekeur kon word. Dié tender hou verband met die verskaffing van outomatiese brandblussers om shack-brande te verhinder. Faul sê De Lille jok dat die saak teruggetrek is. Hy sê: “Sy lieg. Die klagte staan nog. Die NVG maak eers volgende week ’n beslissing daaroor.” Eric Ntabazalila, NVG-woordvoerder, sê die saak is nie teruggetrek nie. Ntabazalila verduidelik: “Die saak is aan ’n staatsaanklaer oorhandig vir ’n besluit om te vervolg of nie. “Die staatsaanklaer het geweier­ om enigeen te vervolg. Die polisie het egter gevra dat dié besluit hersien word.” Volgens Ntabazalila is die hersien-proses tans aan die gang en ’n besluit sal volg. Hy sê alles word gedoen om die aangeleentheid so gou moontlik af te handel. De Lille sê haar lawyers hanteer die saak en hulle het haar hieroor geadviseer.