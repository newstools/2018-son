COLIN Mitchells is nie net ’n onnie by die Sekondêre Skool Wesbank nie; hy maak ook lekker musiek. Dié musikant van Fisantekraal is veral excited oor die single “Genade Genoeg”, wat pas uitgereik is. “Die genade van die Here is vir ons almal genoeg. Aan sy liefde is geen einde nie. In die moeilike tye waardeur ons gemeenskap gaan, is Christus die antwoord.” Colin sê hulle wil almal met hulle musiek bereik – veral in ’n tyd dat mense hoop verloor het. “Deur woeste storms is Christus ons anker. Hy gee ons sy vrede.” Hy vertel hulle fans gee hulle baie goeie terugvoer. Colin is dankbaar vir die ondersteuning.