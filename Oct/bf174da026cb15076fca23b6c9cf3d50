’N LEERDER, Stanton van Wyk (19), wat daarvan verdink word dat hy Regan MacDonald vermoor het, is gister op borgtog van R2 000 in Somerset-Wes se landdroshof vrygelaat. Van Wyk is nie gevra om te pleit nie en die saak teen hom is tot Woensdag 12 Desember uitgestel vir nader ondersoek. Die hof het ook gelas dat hy nie in Sir Lowry’s Pass Village mag kom nie. Slagoffer Die tragiese voorval het verlede Sondag in Mandelastraat, Sun City, plaasgevind. Na verneem word, was die slagoffer in ’n woordewisseling met die verdagte se ma. Die verdagte, wat in die plakkerskamp Rastakamp woon, het MacDonald in die nek gesteek. McDonald is op die toneel dood.