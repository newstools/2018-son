JP SMITH sê die Wes-Kaap het die afgelope drie jaar 5 402 polisiebeamptes weens budget cuts verloor. Volgens Smith dui die huidige budget in die provinsie daarop dat nog 3 000 cops in die volgende twee jaar verloor gaan word. Smith, die Kaapse mayco-lid vir veiligheid en sekuriteit, en John Steenhui­sen, die DA-hoofsweep in die parlement, het hulle gister by die metropolisie se patrollies in Manenberg en Hanover Park aangesluit. Steenhuisen het gesê dis onregverdig dat inwoners suffer oor politieke partye se verskille. Volgens Steenhuisen is ’n groot probleem dat die na­sionale regering erg snoei aan cops in die Wes-Kaap. “Ons kan dit vergelyk met die syfers van cops in ander provinsies. En hoekom word die Wes-Kaap in dié verband deur die polisie-bestuur die slegste behandel? “Dis nie reg dat gemeenskappe soos hierdie suffer weens ’n turf-oorlog tussen die minister van polisie en die DA-regering in die Wes-Kaap nie. “Hierdie mense is Suid-Afrikaners en hulle is geregtig op dieselfde kwaliteit van polisiëring as mense in ander provinsies.” Hy het gesê hy sal dié en ander kwessies by die parlement se portefeulje­komitee oor polisie aanmeld.