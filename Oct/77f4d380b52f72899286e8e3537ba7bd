PRES. Cyril Ramaphosa het Donderdag met die opening van ’n treinbou-aanleg van miljarde rande by Nigel, Gauteng, gesê dis ’n hupstoot vir die ekonomie. Daar is egter kommer oor hoe lank dit gaan duur voordat die treine in gebruik sal wees. Die hoogte van stasies se platforms en die toestand van sinjaalstelsels beteken voordat die treine kan begin loop, lê daar nog baie werk voor. Die treinaanleg, wat deur die Gibela Consortium opgerig is, is veronderstel om 2 nuwe treine teen Desember te lewer, nog 9 teen Maart 2019 en sowat 56 treine teen einde 2020. – News24