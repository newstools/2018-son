BAK en brou saam met die klôgoed bly maar ’n wenner. Volgens vrouekeur.co.za bied dit kinders die geleentheid om kreatief met bestanddele te werk. Hulle oefen ook sommer belangrike vaardighede vir selfstandigheid én voel hulle maak ook ’n bydrae tot die huishouding – alles speel-speel! Met bak en brou moet die ouderdom en vaardigheidsvlak van die kinders altyd in gedagte gehou word. Jonger kinders kan help met basiese take soos bygooi, roer en balletjies rol. Doen die volgende: Sorg dat elkeen sy of haar skooltas en sportsak uitpak en skoonmaak. Dan is dit sommer reg vir die nuwe kwartaal. Kaste en laaie kan ook dié treatment kry. Sorteer ook klere uit in dit wat pas en dit wat nie meer pas nie. Dit sal help wanneer jy ’n lys van nuwe benodigdhede opstel. Skenk ou speelgoed saam met die ou klere.