DIS nie ’n maklike reis nie, maar dit is die moeite werd. Dié wyse woorde kom van die 18-jarige Somelele Nwelende. Sy is ’n matriekleerder aan die Hoërskool Sibelius in Retreat. “Dis fantasties om in matriek te wees,” vertel sy. “Dis ’n eer om matriekeksamen te kan skryf.” Nwelende en ander matrieks het Vrydag wiskunde geskryf. Vir die 19-jarige Asheeqah Jamodien (19) is die eksamen overwhelming, maar sy staan vas en druk deur. “Ek is trots daarop dat ek my finale eksamen kan skryf. Dit is nie ’n maklike pad nie, maar dis ’n pad waarna ek al jare uitsien.” Een van die ander matriekleerders, Melissa Jacobs (17), sê omdat die omgewing by die skool veilig is, voel sy baie gemaklik en dink sy sy kan ’n sukses van haar eksamen maak. “Die ondersteuning wat ons kry, is motiverend. “Ons as leerders moedig mekaar ook aan omdat ons weet ons is goed.”