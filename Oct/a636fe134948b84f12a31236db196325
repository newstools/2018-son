KNYSNA. – Nadat sy byna haar gat af geskrik het vir die pofadder in haar shack, wil sy nou trek. Sophia November (40) het al haar lus vir haar blyplek in Nekkies verloor toe sy ’n groot pofadder opgemerk het. November vertel: “Ek het net van die werk af by die huis gekom, toe sien ek die slang op ’n hangkas seil.” Bangerig het November die slang verwilder met ’n besemstok. Die adder het toe doodluiters uit haar huis geseil. November het eers gedog die slang is een van haar vyfjarige dogtertjie se speelgoed, maar sy het toe agtergekom die “speelding” leef Aktief November sê sy sidder nou nog as sy daaraan dink. Sy gee toe dat sulke slang-besoeke moontlik is omdat hulle huise naby die bosse gebou is en omdat dit so warm is. Christo Theron van Southern­ First Wildfire Support­ sê dis nou die seisoen wanneer slange aktief raak. Hy sê hulle soek kos en water en daarom teiken hulle mense se huise. Theron­ sê slange vreet muise en paddas. Hy maan mense om nie te probeer om slange dood te maak nie omdat hulle gevaarlik is en beslis sal pik om hulself te verdedig. Bel eerder First Wildfire Support by 079 190 9428.