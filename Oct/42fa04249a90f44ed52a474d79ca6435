VARS talent in die gedaante van Dante Poole van Bellville is deesdae oppie kassie. Dante is ’n mede-aanbieder van die program hectic on 3 (Maandag tot Vrydag 15:00-15:30 op SABC3). Die ander is Emmiraan Swartz en Boitumelo “Melo” Moloto. Die doel van die program is om jong mense te inspireer om hul drome te verwesenlik, maar ook om die lewe te geniet. Advertensie Dante sê: “Dit was altyd my droom om in die vermaaklikheidsbedryf te wees, maar ek het ook ’n groot voorliefde vir drama. “Dis toe ek die advertensie op social media gesien het, dat ek besluit het om ’n kans te waag en op die laaste dag van die oudisies aansoek te doen. “Dit was ’n teken vir my om die geleentheid aan te gryp, want dit was so lank ’n droom van my. “ ’n Week daarna het my lewe verander, en die volgende oomblik was ek op die kassie. “My eerste keer op TV was so surreal, maar dit het terselfdertyd ook reg gevoel, want dit was soveel jare lank ’n droom. “Moet nooit dat jou omstandighede jou verhinder om te bereik wat jy in die lewe wil bereik nie.”