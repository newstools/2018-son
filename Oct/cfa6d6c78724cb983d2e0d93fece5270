'N AMERIKAANSE vrou beskuldig die Portugese-sokkerster, Cristiano Ronaldo, daarvan dat hy haar nege jaar gelede verkrag het. Kathryn Mayorga maak die bewerings in stukke wat Vrydag by die hof ingedien is. Luidens hofstukke het sy aanhoudend nee gesê en dat Ronaldo ná die aanval om verskoning gevra het. Ronaldo, wat nou vir Juventus speel, het glo gesê "ek is gewoonlik 'n gentleman". Mayorga beskuldig ook Ronaldo en sy span dat hulle advantage gevat het van haar brose en emosionele toestand om haar te kry om ‘n skikkingsooreenkoms en nondisclosure agreement te teken. Sy sê sy het $375 000 gekry vir haar stilswye. Ronaldo se verteenwoordigers het reeds die bewerings ontken. 'Verkrag' Luidens hofstukke het Mayorga en Ronaldo op 13 Junie 2009 by die Palms Hotel and Casino in Las Vegas ontmoet. Ronaldo het haar, ‘n vriend en nog ander mense na sy penthouse suite genooi. Ronaldo het haar toe gevra om by die groep in ‘n jacuzzi aan te sluit en vir haar ‘n broekie en T-hemp gegee om aan te trek. Terwyl sy in die badkamer aangetrek het, het Ronaldo haar glo genader, homself ontbloot en vir orale seks gevra. Mayorga sê sy het geweier, maar dat Ronaldo haar by ‘n slaapkamer ingeforseer en toe verkrag het terwyl sy herhaaldelik nee geskree het. - CNN 