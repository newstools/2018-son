PRIYANKA Chopra (36) en haar katelknaap-verloofde, Nick Jonas (26), gaan nog sommer voor die einde van jaar voor die kansel staan. Die paartjie, wat in Junie verloof geraak het, gaan glo in Desember in Priyanka se tuisland, Indië, afhaak. ’n Ingeligte na aan hulle lap uit aan Us Weekly: “Priyanka het vet pret met die reëlings van hulle troue, want dit gaan ’n mix van Indiese en Amerikaanse styles en customs wees.” Volgens Metro gaan die ghrênd troue by die pragtige Umaid Bhawan Palace in Jodhpur gehou word. Daar word geskinder dat die duifies ’n spoggerige drie dae lange celebra­tion gaan hou. Die viering sal glo van 30 November tot 2 Desember duur.