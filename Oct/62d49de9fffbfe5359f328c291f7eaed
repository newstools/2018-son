DIE gospelsanger Byron Levi van Bishop Lavis gaan sy hart vir sy fans oopmaak. Die musikant vertel hy is nou gereed om sy storie te vertel van die pyn en hartseer wat hy onlangs deurgemaak het. Herstel “Dit was ’n baie moeilike tyd vir ons familie toe ons my broer aan die dood afgestaan het op ’n wrede manier. “Dis net die Here wat jou kan herstel en jy raak net gewoond aan die nuwe omstandighede. “Ek gaan my gebrokenheid wys soos nog nooit tevore by die konsert. “Dit was ’n tyd waarin ek nie maklik met die Here kon praat nie, maar deur lof en aanbidding word my hart genees.” “Dis soos my lied sê: ‘After all I’ve been through, all I endured, the tears I cried, Late at night I wanted to be quiet, almost give in, But worship intervened.’ ” Levi gaan dié treffer, “Yaweh”, weer uitreik. Hy sê dit was ’n voorreg om met die talentvolle producer Marco van der Merwe te werk. Die konsert Story of a Worshipper vind op 17 November plaas by die Orion Church International­ in Rocklands, Mitchells­ Plain. Dit begin 19:00 en kaartjies kos R100. Dis verkrygbaar by Computicket­. Veronica Meyer, Larry George­, Lyndzay Corban, Jeremiah­ Sweets, Keanu Harker­ en Wilmot Fredericks gaan ook optree.