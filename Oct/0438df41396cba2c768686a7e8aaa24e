DIE vermeende dikding van die Dixie Boys, Fadwaan “Vet” Murphy, sal eers binne ’n week weer ’n draai in die Kaapse hooggeregshof maak. Vet, Shafieka Murphy, Glenda Bird, Dominic Davidson, Leon Paulsen en Desmond Donovan Jacobs­ sou gister hoor of die klopjag by Vet se tikfabriek in Grassy Park wettig was. Die sestal is toegekap nadat die polisie by die klopjag in September 2015 drugs van R3 miljoen gevind het. Hulle het ook op meer as R1 miljoen in kontant beslag gelê. Hulle lawyers voer aan die polisie het onwettig gehandel omdat hulle nie ’n lasbrief gehad het nie. Hulle staan tereg op sowat 200 aanklagte wat insluit rampokkery, geldwassery en dwelmhandel op groot skaal. Die saak is gister uitgestel tot Dinsdag omdat Vet se lawyer, Jan van den Berg, siek is.