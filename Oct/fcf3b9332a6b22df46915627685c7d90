DIE Oos-Kaapse dorp Alexandria kan weer rejoice. Die rede daarvoor: Hulle gunsteling-rugbyspeler, Curwin Bosch, dra uiteindelik weer ’n Sharks jersey met die nommer 10 daarop. Bosch, wat in Alexandria gebore is, speel nou al die hele jaar lank tweede viool vir Robert du Preez. Hy is die seun van die Sharks se afrigter, Robert sr. Gaan praat maar met enig­iemand in Alexandria en hy of sy sal jou vertel Bosch is ’n losskakel, nie heelagter nie. Maar dís waar die arme Bosch heeljaar moes speel. Moeilikste Dis net omdat pappa se seun, wat laas jaar nog vir die Westelike Provinsie gespeel het, hom in die Curriebeker-eindstryd oortref het. Die Sharks pak Griekwas môre in Kimberley, een van die moeilikste en droogste plekke waar dié tyd van die jaar gespeel moet word. Bosch en sy spanmaats kan hulle maar klaarmaak daarvoor dat hulle lelike grass burns gaan opdoen. En verder weet Bosch dat coach Du Preez hom môre in ’n drukkoker gaan gooi. Robert jr. het mos nie te watwonders gevaar toe die WP die Sharks met ’n 50-tal ’n paar weke gelede op Nuweland gestraf het nie. Hy draf môre uit op binnesenter, dalk om seker te maak Bosch volg pappa se instruksies vanuit die coach’s box op GWK Park. Die Sharks moet wen om tuisveldvoordeel vir die halfeindronde te verseker. Sharks: Aphelele Fassi, Sbu Nkosi, Jeremy Ward, Robert du Preez, Lwazi Mvovo, Curwin Bosch, Louis Schreuder (k), Daniel du Preez, Tyler Paul, Jacques Vermeulen, Hyron Andrews, Gideon Koegelenberg, Coenie Oosthuizen, Akker van der Merwe, Juan Schoeman. PLAASVERVANGERS: Chiliboy Ralepelle, Thomas du Toit, JJ van der Mescht, Jean-Luc du Preez, Grant Williams, Marius Louw, Kobus van Wyk. Griekwas: AJ Coertzen, Ederies Arendse, Kyle Steyn (k), Andre Swarts, Enver Brandt, George White­head, Zak Burger, Conway Pretorius, Sias Koen, Wendal Wehr, Pieter Jansen van Vuuren, Sintu Manjezi, Ewald van der Westhuizen, Khwezi Mkhafu, Devon Martinus. PLAASVERVANGERS: Liam Hendricks, Nicolaas Oosthuizen, Jonathan Janse van Rensburg, Eital Bredenkamp, Louis Venter, Stephan Janse van Rensburg, Edwin Sass.