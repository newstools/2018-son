DIE Blou Bul-stories gooi nie die Southern Kings se breier, Deon Davids, van sy game af nie. Davids sê sy spelers joke nou al glad oor hom wat die volgende Bulls coach gaan wees, maar hy bly gefokus. Dié breier is glo een van die sterk kandidate na wie die Bulls kyk om John Mitchell se vakante pos te vul. Die voormalige Springbokslot Victor Matfield en die Bulle se Curriebeker-afrigter, Pote Human, is ook kandidate. Davids werk verskriklik hard by die Kings – met min re­sources. Dit sal nogtans interessant wees om te sien wat hy by die Bulls kan doen waar hy genoeg hulpafrigters sal hê. Davids sê sy werk by die Kings is egter nog nie klaar nie en sy spelers hoef hulle nie te bekommer nie. “Die manne grap daaroor, maar sover is ek nog nie deur enige iemand oor die pos gekontak nie,” verduidelik hy. “Ek het met die spelers gepraat en gesê daar is geen waarheid aan die storie nie. Dis business as usual.” Davids is baie optimisties oor sy span se seisoen nadat die FIdjiaan Meli Rokoua en Tertius Kruger die span gejoin het. “Ek wens die span kon so gelyk het toe ons in die voorseisoen begin het. Dit sou ’n groot verskil kon gemaak het. “Die twee nuwe senters is gereed om te wys wat hulle het,” vertel Davids. “Ons gaan Meli beslis inspan. Hy het reeds van sy flair gewys en dit is een van die dinge wat my op­timisties maak.” Die Kings pak die Scarlets Vrydag in die Madibaz-stadion.