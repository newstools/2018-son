“OVERBERG’S Got the Talent­! Jy moet dit glo! Want Bouncy sê so!” Die vierde Overberg’s Got Talent-wenner, Qhama Marques van Grabouw, is Saterdag by die De Rust Futuria Academy gekroon. Karin Kortjé, die groot gees agter die talentkompetisie, is verheug. “Ná baie maande se auditions­ in die Overberg-area is ek trots op die wenner. “Qhama is ’n leerder en is die vierde wenner van die Sekondêre Skool Groenberg. “Hy stap weg met R5 000 vir homself, asook R5 000 vir sy skool.” Kortjé sê die skool word beloon omdat hy die leerders so mooi aanspoor om deel te neem. Sy het die suksesvolle show afgepull met die hulp van Zel­dine Schuller van die Cape Music Institute (CMI), MC’s Dean Smith en Gantane­ Kusch van Suidooster. Bouncy van “Bouncy sê so” was ook daar en het die gehoor laat skaterlag. Karin kon die borge, Son en Son op Sondag, Grandslots, The Grillfather­, Mi­lady’s en Rural­ Arts, nie genoeg bedank nie. 