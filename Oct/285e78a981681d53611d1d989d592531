DIE cops het ’n foto uitgereik van die suspect wat ’n agjarige meisie in Goodwood ge­kidnap het. Die voorval het op 1 September omstreeks 18:00 gebeur toe die man die kind en haar ouma genader het terwyl hulle naby die Vasco-stasie geloop het. Die man het gesê hy doen ’n promosie vir Edgars en die meisie pas die profiel. Volgens lt.kol. Andrè Traut, ’n polisiewoordvoerder, het die ouma ingestem en saam met die man na ’n garage gestap. Die verdagte het haar geld gegee om verversings te gaan koop terwyl hy buite met die kind gewag het. Hardloop Traut sê toe die ouma uit die winkel kom, was die man en die kind weg. Die verdagte het met die meisie al langs die treinspoor tussen Goodwood en Century City gestap. Die kind het dit later reggekry om los te ruk en van hom weg te hardloop. Inwoners het haar gehelp en sy is die volgende dag veilig by familie in Bishop Lavis gevind. Die verdagte het op dié dag blou jeans, ’n royal-blou-en-swart baadjie en swart tekkies aangehad. Hy is op surveillance-kameras gevang. Mense wat die man ken of enige inligting het wat die cops met die ondersoek kan help, kan AO Edwin Japtha bel by 021 590 1001 of 082 522 1095.