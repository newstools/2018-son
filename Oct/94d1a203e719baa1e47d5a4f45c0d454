DIE cops in die Strand ondersoek klagte van moord en diefstal van ’n motor, asook huisbraak nadat die lyk van ’n 60-jarige vrou Sondag in ’n buitekamer gekry is. Magret Linnert se hande was agter haar rug vasgemaak en haar mond was met tape toegeplak. Die polisie vermoed sy is met ’n stomp voorwerp geslaan. Kuier Die huiseienaar, Leonie Kitshoff (79), het Linnert gevind. Sy het by die huis aangekom nadat sy en haar dogter op 28 September in Ermelo gaan kuier het. Kitshoff se wit Volkswagen Golf (registrasienommer CEY 11248) is uit die garage gesteel.