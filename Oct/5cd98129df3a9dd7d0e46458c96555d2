MANCHESTER United moet “groot besluite” neem oor die toekoms van sy bestuurder, José Mou­rinho. Só praat United se voormalige verdediger Rio Ferdinand nadat United sy fans weer in die steek gelaat het. Die sukkelende West Ham het die Red Devils Saterdag in die London Stadium met 3-1 getroef. Dis United se derde nederlaag in sewe ligawedstryde en ook sy swakste begin in ’n Premierliga-seisoen sedert 1989. Moenie praat van Unit­ed se exit uit die League­ Cup-reeks Dinsdag teen Derby County nie. “Daar sal beslis gesprekke van United se hierachy oor die toekoms van die klub se bestuurder wees,” sê Ferdinand. “Die basiese dinge word nie uitgevoer nie en iets moet gesê word. “Jy kan nie toelaat dat die situasie dié seisoen so voortgaan nie – oorlog in die media, spelers aan die een kant van die kleedkamer, Mourinho en sy personeel aan die ander kant. As dit so voortgaan, gaan dit een van die ergste seisoene in die geskiedenis wees.”