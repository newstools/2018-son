HOOP glinster in hulle oë terwyl hulle by die rekenaar inskuif om nog skills te leer. Jong Baaienaars met disabilities het nou ook ’n kans om hulleself te bemagtig. I Protect Me bied gratis rekenaaropleiding aan. Hierdie landwye non-profit-organisasie (NPO) leer kinders, vroue en kwesbare grootmense om hulleself te beskerm. Randall Maarman, nasionale uitvoerende direkteur van I Protect Me, sê die NPO is sowat vyf jaar gelede gestig. “Dit gaan daaroor om kwesbare mense te empower,” verduidelik Maarman. “Ons gee ook in skole lesse om persoonlike ontwikkeling te promote. “Mense moet confident wees, hulle­self kan beskerm en ownership vat van hulle lewe. “In die Baai bied ons tans rekenaarklasse aan vir tien mense met ’n disability – of dit nou fisiek, verstandelik of emosioneel is. “Daar is altesaam 400 leerders in die land. “Danksy die organisasies Rhiza Babuyile en Township Fleva kan ons ook vir hulle vaardighede leer.” Maarman sê hulle probeer die opleiding holisties be­nader. Volgens hom ontstaan die probleme in die gemeenskap – daarom moet die oplossing ook daar lê. Een van die deelnemers aan die program, Dayne­ Terblanche (27) van Timothy Valley, is in 2013 in die rug geskiet. Hy sê die bullet was vir hom bedoel. Hy is sedertdien van sy belly button af ondertoe verlam. “Ek het klaar baie geleer én nuwe vriende gemaak. Daar is hoop vir mense met my toestand. Dit gee my weer krag vir die lewe.” Carmella Daniels (20) van Timothy Valley was net vier jaar oud toe sy in ’n taxi-ongeluk was. Sy het ’n harde hou op die kop gekry. “Die klasse is baie lekker. Ek voel verlig, want daar is vir my ’n kans. Ek soek ook ’n opportunity.” Thulisa Njajula (22) van Walmer sê sy het van geboorte af oogprobleme en sukkel om te lees. “Ek voel great. Ek kan nou vir myself die sleutel gee om vorentoe te beweeg. “Ek wil ná die kursus ander disabled mense leer en vir hulle ’n rolmodel wees.” Dié kursus sal tot Oktober volgende jaar duur. Rdl. Eddie Harker het ingestem om sy kantoor by die George Botha-gemeenskapsaal met die deelnemers aan die program te deel. By die Sekondêre Skool Chatty en Senior Sekondêre Skool Booysenpark het I Protect Me sowat 15 peer train­ers aangestel. Hulle kan mense in moei­like situasies bystaan.