GEORGE. – Die jeug help die cops nou om misdaad te bestry. Die sogenaamde Youth Desk is deel van die projek Junior Kommissaris, wat leierskap onder jong mense help bevorder. Dit gee leerders die kennis om die versoeking van kriminele aktiwiteite te weerstaan. Daar word veral op gr. 8- en 9-leerders in die Eden cluster gefokus. Onderwerpe waaroor gepraat word, sluit geboelie, aanranding, alkoholmisbruik, dwelmgebruik, drug-running, sexual harass­ment, rape, die besit van gevaarlike wapens, die beskadiging van eiendom en vandalisme in. Die Wes-Kaap bestaan uit 16 clusters en het 150 polisiestasies. Opgewonde Die Eden cluster het 13 polisiestasies. Danella Morkel van die Hoërskool Outeniqua in George is gekies as provinsiale junior kommissaris van dié cluster. Sy ding eersdaags mee om nasionale junior kommissaris te word en hoop om Eden, haar skool en haar ouers trots te maak. Morkel sê: “Ek is opgewonde oor die geleentheid.” Genl.maj. Oswald Reddy sê: “Baie geluk aan Danella. Sy is ’n inspirasie vir die jeug in die Suid-Kaap. Ons sukses lê daarin dat die jeug positief beïnvloed word en standpunt inneem teen misdaad.”