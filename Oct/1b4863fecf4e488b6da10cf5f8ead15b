DIE rand het met 20c versterk nadat Nhlanhla Nene as minister van finansies bedank het. Hy word onmiddellik opgevolg deur Tito Mboweni, voorheen die goewerneur van die Reserwebank. Gister was daar heeldag sprake dat pres. Cyril Ramaphosa ’n aankondiging hieroor sou maak. Naskok Khusela Diko, Rama­phosa se woordvoerder, het voor die aankondiging laat deurskemer dat Ramaphosa hom bekommer oor die land se ekonomie en die stabiliteit daarvan nadat die rand erg teenoor die dollar getuimel het. Dit was die naskok nadat Nene voor die Zondo-kommissie erken het hy’t die berugte Gupta-familie ’n paar keer in hulle huis in Saxonwold ontmoet. – News24 