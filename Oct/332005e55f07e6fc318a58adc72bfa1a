’N STORIE wat klink of dit in ’n Hollywood-studio gemaak is. Só kan verwys word na die ontdekking van 11 geraamtes by die Universiteit van Kaapstad (UK). Die UK het aangekondig dat hy in die proses is om dié oorskotte aan die regmatige eienaars terug te besorg nadat hy besef het dié beendere is byna 100 jaar gelede onregmatig aan hom oorhandig. Rusplek In ’n onlangse argief-oudit van die UK se beendere collection het die UK se kurator en biologiese antropoloog, dr. Victoria Gibbon, opgemerk die universiteit sit sedert 1920 met die oorskotte van 11 mense wie se families nie eens bewus is hulle beendere is destyds uit hulle grafte verwyder nie. Gibbon sê hulle glo dié beendere dateer uit die 19de eeu vanaf die plaas Kruisrivier naby Sutherland en is in 1920 deur ene C.G. Coetzee na die universiteit gebring. “Dit is in die 1920’s uit hulle finale rusplek verwyder en na die universiteit gebring,” verduidelik Gibbon. “Daar is geen bewyse dat UK-personeel enige research op dié beendere gedoen het nie en nadat ons besef het hierdie remains is oneties aan ons besorg, is dit dadelik onder moratorium geplaas en verseël.” Gibbon het onthul dat nege lotte beendere wat gevind is, wys dat dit van Sutherland gekom het. Agt was van één familie, waarvan vier mans was, twee vroue en twee kinders. Sy sê daar word vermoed dat een van die oorledenes vermoor is, twee weens bejaarde ouderdom gesterf het en dat die kinders aan een of ander siekte op ’n jong ouderdom gesterf het. “Met die toestemming van die families sal ons binnekort die ouderdomme van die beendere, geslag en oorsaak van dood kan bepaal,” het Gibbon gesê. Die oorledenes was Cornelius Abraham, Klaas Stuurman, Saartjie Stuurman, die twee kinders van Klaas en Saartjie Stuurman, ene Totjie, Jannetjie en Voetjie en ’n ongeïdentifiseerde persoon. Tans is dit nog nie bekend of die ander twee oorskotte ook oorspronklik van Sutherland was nie. Volgens Gibbon is die oorskotte nie almal oorspronklik uit een graf verwyder nie. Daar word nog op toestemming van die huidige plaaseienaar gewag sodat UK-personeel die plaas kan besoek en die oorspronklike begraafplaas probeer opspoor. Die UK se rektor, prof. Mamo­kgethi Phakeng, sê toe hulle die ontdekking gemaak het, was hulle eerste stap om die nasate van die oorledenes op te spoor. “Ons kon daarin slaag om met behulp van die maatskaplike ontwikkelingskonsultant Doreen Februarie die nasate in Sutherland op te spoor,” vertel Phakeng. “Ons kon met die familie en die breë gemeenskap­ van Suther­­land vergader en verduidelik hoe die beendere in ons besit gekom het. Baie van die familielede was nie eens bewus daarvan dat dié beendere uit die grafte verwyder is nie. “Hoewel dit onmoontlik is om die injustices wat dié mense deurgemaak het, ongedaan te maak, hoop ons dat hulle dignity wat van hulle gesteel is, deur ’n proses van openbare deelname herstel kan word.” Februarie het op haar beurt gesê die oorskotte is onwettig verwyder. Sy het bygevoeg dat toe sy aanvanklik met die Sutherland-gemeenskap oor die gebeure engage het, was daar groot skok. “Niemand het geweet van die verwydering van die beendere nie. “In terme van die Erfeniswet gaan advertensies nou in die media geplaas word om mense die geleentheid te gee om hulself te registreer as geaffekteerde familie­lede­. “Ons gaan voort met ons konsultasieproses en dit gaan so inklusief moontlik wees,” het Februarie verduidelik.