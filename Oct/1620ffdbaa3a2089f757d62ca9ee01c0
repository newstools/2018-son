’N BARBER van die bendegeteisterde Helenvale het dié naweek skoonskip­ gemaak toe hy aangewys is as die wenner in die Bump Patrol Master­ Barber Challenge­ in Johannesburg. ’n Trotse Shakir “Zakkie” Merton (38) van Deverellweg sê hy gaan van sy prysgeld belê in jeug-ontwikkeling deur ’n paar outjies in Helenvale te kies en hulle te leer hare sny. Hy wil die ander geld gebruik om ’n teacher’s certificate­ te bekom sodat hy formele lesse kan aanbied. Volgens Merton het die haresny-gogga hom op die ouderdom van 12 gebyt toe hy sien hoe sy pa mense se hare sny. Dit het sy hobby geword. Sowat 20 jaar gelede het hy sy eerste barber shop vanuit ’n garage bedryf. Vandag besit hy sy eie business space in Gelvan Park. Merton – ’n pa van drie kids – sê een van sy regular customers het hom verlede jaar van dié gesogte kompetisie vertel, maar hy was te laat met sy inskrywing. Hy sê met vanjaar se kompetisie het hy nie die bus gemis nie. “Ek moes foto’s van my beste werk op Instagram plaas. Ek was onder sowat 150 barbers van reg oor die land wat gekies is.” Volgens Merton moes die publiek toe op sosiale media vote vir die top-agt. Hy het eventually in die top-vier geëindig. Merton sê Vrydagaand by die finals in Joburg het hy meegeding met ander hoogs professionele barbers van onder meer Kaapstad. Hy sê hy was baie confident en het glad nie geïntimideer gevoel nie. Volgens hom het die kompetisie van deelnemers vereis om drie tipe cuts te doen – ’n beard en clean shave­, ’n trending fashion cut en ’n latest pattern design. Hy sê in die trending fashion­-kategorie het hy ’n smooth top gekies. Merton het al die deelnemers in al die kategorieë uitgestof en die Baai se naam op die map gesit. Volgens Merton vlieg hy later vanjaar terug Joburg toe om promosiewerk vir die brand te doen. Hy sê hy wil sy business ’n familie-onderneming maak. Volgens hom het sy 12-jarige seun ook al begin hare sny. ’n Profiel-video van Merton kan op Bump Patrol Africa se You-Tube-kanaal gesien word. . In 2014 het Merton­ ook deelgeneem aan die PE-kampioenskap.