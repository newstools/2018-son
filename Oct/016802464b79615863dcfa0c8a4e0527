AS ’N vermeende tikkop die dag ’n rassis is, is dit ’n liederlike ding... Mense van Macassar is behoorlik die dinges in oor rassistiese slurs wat teen die vibracrete-omheining van die Macassar-sportgrond geverf is. Dié nasty woorde staan soos ’n groot albatros uit in Albatros-weg. Volgens een van die werkers by die sportgrond is die betrokke druggie berug vir sy manewales. “Hierdie ou rook alles wat mal is: dagga, tik – you name it. “Hy is eintlik ’n wannabe Rasta wat Sondae as die mense kerk toe stap, sy broek aftrek en ’n k*k in die pad vat.” Die werker sê dié dude se streke begin nou handuit ruk. “Hy beweer dat hy ons eintlik ’n guns doen, want as dit nie vir hom en sy dinge is nie, het ons nie werk om te doen nie. “Ons was saam met die cops by hom. Hy het ewe haastig gesê hy is hoeka lus vir Pollsmoor toe gaan. “Maar toe los die polisie hom, want daar word vermoed die ou is nie lekker in sy kop nie.” Son op Sondag se poging om die man op te spoor, was vrugteloos. In ’n video waar ’n inwoner hom op heter daad betrap, staan hy nog met die verf en kwas in sy hand. Die woorde “Die Here is half k*ffer, half boer” en “CCT is vir k*ffers v/d Oos-Kaap” pryk skaamteloos op die agtergrond. Die Stad Kaapstad is glad nie impressed met dié rassistiese kwas-swaaiery nie. JP Smith, die Stad Kaapstad se mayco-lid belas met veiligheid, sekuriteit en maatskaplike dienste, sê toe hulle bewus raak van die muur, het hulle onmiddellik daaraan aandag geskenk. “Ons is in die proses om die rassistiese opmerkings te verwyder en dit sal nog voor die einde van die dag (Donderdag) geskied. “Hierdie is ’n daad van vandalisme en dit is moeilik om te bepaal wie die oortreders is. Ons veroordeel hierdie optrede ten sterkste,” het Smith gesê. Die polisie het nie gebodder om te please explain oor hoekom die verdagte nie gearresteer is nie.