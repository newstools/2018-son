WAT is ’n sprokie tog sonder ’n nare stiefsuster soos Meghan s’n. E! berig Samantha Markle kap nou in ’n paar suur posts op Twitter na Doria Ragland, die ma van die hertogin van Sussex. Suur Samantha twiet oor hoe die ma van prins Harry se vrou kamma haar bestie is, maar dis eintlik Meghan se (ewe suur) derra, Thomas Markle, wat haar grootgemaak het. Die nare sussie twiet dat Doria vir lang tye van haar dogter se lewe soos ’n groot speld verdwyn het. Suur Samantha laat hoor: “Die wêreld weet nie dat ons pa die meeste van die tyd na haar gekyk het nie, en dit sonder die input van haar, veral nadat sy 12 geword het. Hy het haar alles gegee wat sy gehad het en alles wat sy vandag is.” Sy het ook ’n volgeling van die voormalige Suits-aktrise geantwoord: “Ek is bly jy is lief vir mense wat jy nie eens ken nie. Maar alles wat jy in die poniekoerante lees, is ’n leuen. Ons derra het haar eintlik grootgemaak. Doria was die meeste van die tyd glad nie eens daar nie.” Jinne, gaan die spul Markles ooit ophou om soos die Varkle in die verhaal te klink?