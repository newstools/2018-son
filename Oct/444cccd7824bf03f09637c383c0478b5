NEE, kyk, ’n sexier bachelor kon hulle nie gekies het nie. M-Net het Sondagaand die hunk Lee Thompson bekend gestel vir die Suid-Afrikaanse weergawe van The Bachelor. Die 29-jarige lekkerlyf is ’n voormalige Sharks-rugbyspeler en nou ’n suksesvolle sakeman. Hy is ook ’n internasionale fitness-model wat al twee keer op die voorblad van ’n bekende manstydskrif was. In die show gaan Lee 25 diverse vroue ontmoet en op verskeie dates saam met hulle gaan. Op elke roos-seremonie gaan hy ’n roos gee aan die dames op wie hy ’n oog het. Die een wat nie ’n roos kry nie, verlaat die kompe­tisie. Aan die einde van die show gaan twee meisies oorbly en Lee sal net een kan kies en haar vra om met hom te trou. Opwindend, nè? Lee sê hy weet dis ’n vreemde manier om liefde te soek, maar iets diep binne hom maak hom wys hy gaan die vrou van sy drome op dié show ontmoet. Die show begin volgende jaar op Valentynsdag op M-Net (DStv-kanaal 101).