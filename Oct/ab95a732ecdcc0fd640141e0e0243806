SIBANYE FC of Park United. Een van dié twee spanne gaan met die Northern Areas Football Association (Nafa) se Mala Moodaley Cup brag. Sibanye is die gunsteling om die gesogte trofee Sondag op die Fairview-sportterrein omhoog te hou. Dis omdat Sibanye tot dusver die giant killers van Nafa se eie FA Cup was. Hy’t nog net Premier­ligaspanne geklop. Park United sal dus moet lig loop sodat hy nie deel van dié lys word nie. Dit sal egter nie maklik wees vir Sibanye nie. United is ’n gesoute span en die Mala Moodaley dien as troos vir die Premierligaspan wat ook aanspraak gemaak het op die liga-titel aan die begin van die seisoen. Die vonke behoort te spat. West Lake sal ook Saterdag met sy Premierliga-trofee kan spog wanneer hy sy laaste ligawedstryd van die seisoen speel. Nafa Môre: Ramblers t Fairview Rovers – GELVAN 2; West Lake t Rangers – GELVAN 1; (15:15) Mala Moodaley Sondag: