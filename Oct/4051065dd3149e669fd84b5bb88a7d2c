ONS volgende toernooi gaan bigger, better en meer exciting wees. Só meen Gregory Kannemeyer, organiseerder van District South se o. 13-skolesokkertoernooi, wat deur die Buildmore-groep geborg word. Dié toernooi, wat onder die vaandel van die Suid-Afrikaanse Skolevereniging (Sas­fa) aangebied word, het Saterdag by die Hoërskool Beacon Hill in Mitchells Plain plaasgevind. Die Primêre Skool Sonwabo van Guguletu het met die spogregte en trofeë weg­gestap. “Ons probeer die formaat verbeter deur twee groepe van ag spanne te maak sodat dit opwindender kan wees,” sê Kannemeyer. Die volgende toernooi word op 10 November by die Hoërskool Zeekoevlei beslis. 