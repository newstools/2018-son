’N AMERIKANER wat sê ’n priester het hom as kind verkrag, het Donderdag verklaar hy sue die Vatikaan om die name te kry van priesters wêreldwyd wat van seksdade aangekla word. Die Katolieke Kerk word maande lank al geruk deur ’n internasionale skandaal van seksmisbruik, veral in Australië, Chili en Amerika. Dit behels verwyte dat hoë kerkbeamptes die sake probeer toesmeer het. Manuel Vega (52) sê die Kaliforniese priester Fidencio Silva-Flores het hom vyf jaar lank as koorknaap misbruik. Hy’t In Los Angeles gesê hy soek net die waarheid. “Jy moet die beelde in jou kop kry van wat die priesters aan ons gedoen het. En die Kerk het niks gedoen nie. Dié passiwiteit benadeel kinders steeds.”– AP .