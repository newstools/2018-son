DIT kan ’n moerse waagstuk wees, maar Sadio Mané speel dalk met ’n gebreekte vinger en al dié naweek vir Liverpool. Die Reds kom vandag in ’n wegwedstryd teen Huddersfield Town te staan. Mané het sy vinger gebreek in ’n Afrika­beker qualifier vir sy geboorteland, Senegal. Hy moes ge­opereer word, maar luidens Liverpool se webtuiste is die kanse goed dat hy kan speel. Die klub sê: “Sy recovery word gemonitor voordat die Reds Saterdag (môre) weer in aksie is teen Huddersfield.” Die Reds se ander groot ster uit Afrika, Mohammed Salah (Egipte), is glo ook beseer. Dit was in die Pharaos se qualifier teen Swaziland. Salah is later van die veld af nadat hy behandel is vir die besering. Dit plaas Jürgen Klopp, Liverpool se manager, in ’n moeilike posisie. As albei sy giftigste angels uitsit, sal Klopp op Daniel Sturridge en Roberto Firmino vir goals moet steun.