Liewe Antie Mona EK IS 20 en my boy­friend is in die 40. Ek is baie lief vir hom, maar hy skeep my af. Die afgelope drie weke is hy een wat net uit die plek uit wil gaan en hy sê my niks daarvan nie. Hy lieg hy gaan na sy broer. Hy is ’n pa van sewe kinders en ek het geen kinders nie. Antie, hy ken my net as hy geld soek of iets nodig het. Wat staan my te doen? Hoe kom ek uit hom? – Afgeskeep, WhatsApp Meisa, die oom van ’n boy- friend van jou kon net sowel jou pa of oupa gewees het. Op 20-jarige ouderdom lê jou hele lewe nog voor jou. Dit is nie nodig om opgeskeep te sit met ’n baby making-masjien van ’n boyfriend wat duidelik nog met sy streke besig is nie. Jy weet hy gebruik jou net. So, hoekom beëindig jy nie dinge met hom nie? Is daar dan nie meer outjies van jou portuur in jou dorp nie? Raak ontslae van hierdie ou ballie. Jy kan baie beter (én jonger) kry as hy.