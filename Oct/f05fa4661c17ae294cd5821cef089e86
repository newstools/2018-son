DIE EFF-adjunk, Floyd Shivambu, wat weens die VBS Mutual Bank-fiasko onder skoot is, is glo by nóg ’n skandaal betrokke. Dit behels ’n omstrede sakeman wat ondersoek word oor sy rol by beweerde onbetaamlikheid by die Openbare Beleggingskorporasie (PIC). Die Mail & Guardian het Vrydag berig hy’t screenshots van teksboodskappe tussen Floyd en die sakeman gesien. Dit dui op ’n direkte link tussen die EFF-adjunk en die besigheid van sy broer Brian Shivambu. Daarin verskaf Floyd sy boet se sakerekening-details aan die dodgy PIC beneficiary Law­rence Mulaudzi, wat ondersoek word oor ’n versoek dat R300 000 aan die lover van Dan Matjila, die PIC-baas, betaal moet word. – News24