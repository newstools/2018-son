DIE Madibaz het hulle Varsity Cup-sewesrugbyveldtog in Johannes­burg in die derde plek afgesluit. Die Baaise span het nie sleg vertoon in dié kompetisie nie. Hy het dit afgeskop met ’n oorwinning oor WSU. Daarna het hy dit opgevolg met ’n sege oor CPUT en ’n gelykop uitslag teen UWC. Toe loop die Madibaz hulle op die Pirates-rugbyklub se veld met 12-38 vas in die UJ. Dit het beteken hulle moet UWC weer pak om uit te speel om die derde plek. Die Madibaz het met 24-19 gewen nadat UWC die wedstryd be­lowend begin het. Tuks was die uiteindelike wenner: Hy het die UJ met 19-14 geklop.