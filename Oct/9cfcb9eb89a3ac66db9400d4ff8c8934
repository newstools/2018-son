EISH! ’n Ou wat sy girlfriend kamtig op eBay wou verkoop, het die reaksie onder­skat. Want die Brit Dale Leeks (34) is tot £70 000 aangebied vir Kelly Greaves (37), met wie hy amper ’n jaar uitgaan. En luidens The Mirror is die beskrywing wat hy van haar bied, nie juis vleiend nie. In sy aanlyn advertensie maan Leeks: “Jy kan sien sy het ’n bietjie grondpad geloop.” En: “Sekere parte werk nie.” Hy maan ook oor “ ’n aanhoudende hoëfrekwensie-geraas”. Lekkasie Leeks sê wat Greaves se bodywork betref, is sy nog oukei, maar wanneer ’n mens haar van naderby beskou, sal jy tekens van wear and tear sien. Hy sê daar’s ’n lek­kasie agterlangs, maar dis niks wat ’n prop nie kan fix nie. Binne 24 uur het meer as 8 000 belangstellendes op Leeks se “advertensie” gereageer. Van die voornemende “kopers” was van so ver as Australië. Greaves was aanvanklik glo nie baie beïndruk nie, maar toe Leeks sê hy is te vrek lief vir haar om haar te verkoop, was als blykbaar weer dooddollies.