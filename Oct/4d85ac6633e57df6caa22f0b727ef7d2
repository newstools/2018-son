INDIË sal na verwagting Woensdag die hoogste standbeeld ter wêreld unveil. Die beeld is van Sardar Vallabhbhai Patel. Dié gewilde politieke en maatskaplike leier was deel van die vryheidstryd waardeur Indië in 1947 onafhanklik geraak het van Brittanje. Die struktuur is uit sowat 1 850 ton brons gemaak en gaan 182 m bo die Narmada­rivier in Gujarat uittroon. In 2013 het die eerste minister, Narendra Modi, gesê: “Wêreldwyd praat mense oor die Statue of Liberty in Amerika. Ons wil ’n beeld van Sardar Patel maak wat twee keer so hoog is.” Die Statue of Liberty is 93 m hoog. – CNN