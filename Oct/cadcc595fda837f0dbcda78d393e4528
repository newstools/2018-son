’N MAN het Maandag ernstige kopbeserings opgedoen toe hy onder ’n trein beland het. Die voorval het by die Soutrivier-treinstasie gebeur. Die man is glo in sy 30’s. Hy is langs die treinspoor in ’n kritieke toestand aangetref. Volgens Russel Meiring, ’n ER24-woordvoerder, is die man op die toneel vir sy beserings behandel. Daarna is hy na die Groote Schuur-hospitaal vervoer vir dringende behandeling. Meiring sê: “Plaaslike owerhede was gou op die toneel om dit verder te ondersoek.”